<TEI xmlns="http://www.tei-c.org/ns/1.0">
    <teiHeader>
        <fileDesc xml:id="juric-s-praefatio-viris">
            <titleStmt>
                <title>Praefatio in editionem commentarii Marci Maruli de Veteris Instrumenti viris illustribus, versio electronica</title>
                <author ref="juric01">
                    <persName>Jurić, Šime</persName>
                    <date from="1915" to="2004">1915-2004</date>
                </author>
                <respStmt>
                    <resp>Hanc editionem electronicam curavit</resp>
                    <persName xml:id="NJ">
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <edition>Digitalizat prema tiskanom izdanju (1979).</edition>
            </editionStmt>
            <extent ana="B">Mg:B 778 verborum</extent>
            <publicationStmt>
                <p>elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date when="2013-07">Srpnja 2013</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Marulić , Marko, De Veteris Instrumenti viris illustribus commentarium / edidit, Latina praefatione et indice instruxit Simon Juric; introductionem Croaticam scripsit Raphael Bogišić. Zagrabiae: Bibliotheca Universitaria Zagrabiensis : Liber, 1979. Pp. VIII-X</bibl>
         </sourceDesc>
        </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abbr" occurs="12"/>
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="2"/>
          <tagUsage gi="body" occurs="1"/>
          <tagUsage gi="change" occurs="1"/>
          <tagUsage gi="closer" occurs="1"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="dateline" occurs="1"/>
          <tagUsage gi="div" occurs="1"/>
          <tagUsage gi="docAuthor" occurs="1"/>
          <tagUsage gi="docImprint" occurs="2"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="encodingDesc" occurs="1"/>
          <tagUsage gi="expan" occurs="2"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="front" occurs="1"/>
          <tagUsage gi="head" occurs="1"/>
          <tagUsage gi="item" occurs="6"/>
          <tagUsage gi="keywords" occurs="3"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="list" occurs="2"/>
          <tagUsage gi="name" occurs="1"/>
          <tagUsage gi="namespace" occurs="1"/>
          <tagUsage gi="note" occurs="1"/>
          <tagUsage gi="num" occurs="6"/>
          <tagUsage gi="orgName" occurs="1"/>
          <tagUsage gi="p" occurs="12"/>
          <tagUsage gi="particDesc" occurs="1"/>
          <tagUsage gi="pb" occurs="3"/>
          <tagUsage gi="persName" occurs="3" withId="1"/>
          <tagUsage gi="placeName" occurs="2"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="q" occurs="6"/>
          <tagUsage gi="ref" occurs="3"/>
          <tagUsage gi="resp" occurs="1"/>
          <tagUsage gi="respStmt" occurs="1"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="51"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="5"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titlePage" occurs="1"/>
          <tagUsage gi="titlePart" occurs="3"/>
          <tagUsage gi="titleStmt" occurs="1"/>
        </namespace>
      </tagsDecl>
    </encodingDesc>
            
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1979" period="19xx_3_third">1979</date>
                <placeName>Zagreb</placeName>
            </creation>
         <textClass>
                <keywords scheme="typus">
                    <term>prosa</term>
                </keywords>
                <keywords scheme="aetas">
                    <term>Litterae novissimae (1850-2000)</term>
                    <term>Saeculum 20 (1901-2000)</term>
                    <term>1951-2000</term>
                </keywords>
                <keywords scheme="genre">
                    <term>prosa oratio - praefatio</term>
                </keywords>
            </textClass>
      </profileDesc>
        <revisionDesc>
            <change>
                <date>2013-07-06</date>
                <persName>
               <ref type="viaf" target="6913774">Neven Jovanović</ref>
            </persName>
                Versio prima.
            </change>
           
        </revisionDesc>
    </teiHeader>
    <text xml:base="urn:cts:croala:juric01.croala906618.croala-lat1:" xml:lang="lat">
      <front n="text.front">
         <titlePage n="text.front.titlePage">
            <docAuthor n="text.front.titlePage.docAuthor">MARCUS MARULUS</docAuthor>
            <titlePart n="text.front.titlePage.titlePart1">DE VETERIS INSTRUMENTI VIRIS ILLUSTRIBUS COMMENTARIUM</titlePart>
            <titlePart n="text.front.titlePage.titlePart2">EDIDIT, LATINA PRAEFATIONE ET INDICE INSTRUXIT SIMON JURIĆ</titlePart>
            <titlePart n="text.front.titlePage.titlePart3">INTRODUCTIONEM CROATICAM SCRIPSIT RAPHAEL BOGIŠIĆ</titlePart>
            <docImprint n="text.front.titlePage.docImprint1">IMPENSIS BIBLIOTHECAE NATIONALIS ET UNIVERSITARIAE ZAGRABIENSIS ET SOCIETATIS TYP. UNIVERSITARIAE LIBER
        </docImprint>
            <docImprint n="text.front.titlePage.docImprint2">ZAGRABIAE <num n="text.front.titlePage.docImprint2.num" value="1979">MCMLXXIX</num>
            </docImprint>
         </titlePage>
      </front>
	

      <body n="text.body">
         <pb n="text.body.pb"/>
         <div n="text.body.div" type="prosa-praefatio">
            <head n="text.body.div.head">PRAEFATIO EDITORIS</head>
    
            <p n="text.body.div.p1">Marcus Marulus Spalatensis (1450-1524), eximius ille litterarum renascentium
            poeta et magnus recte vivendi praeceptor, non tantum ingenii dotibus sed copia
            quoque operum inter aetatis suae suppares eminuit. Scripsit revera multa et varia,
            tum Latino tum Croatico sermone. Harum autem elucubrationum pars ab ipso
            auctore, dum vita suppetebat, publici iuris facta est, pars decursu temporis curantibus
            diversis doctis viris typis mandata, tertia pars (<q n="text.body.div.p1.q">chartae doctae, Iuppiter, et
            laboriosae</q>) adhuc usque inedita remansit.</p>
            <p n="text.body.div.p2">
            Nescio certe qua iniquitate fati acciderit, ut complura ex illis, quae in lucem
            emissa non sunt, eo usque delitescant, ut incompertum sit, an amplius extent an non.
            Nisi uspiam in publicis privatisve bibliothecis tabulariisque sine auctoris nomine
            reiecta putrescunt, prorsus periisse credenda sunt.
            </p>
            <p n="text.body.div.p3">
            Tamen spes haudquamquam deponenda videtur. Notum enim omnibus est, quam
            lente et difficulter Maruli opera detecta atque edita fuerint. Omissis aliis casibus
            mentionem facio mirabilis illius carminis Maruliani, quod Davidias inscribitur,
            quodque in Bibliotheca nationali Taurinensi diu asservatum atque anno 1924
            descriptum est, ipsum quoque vix ante aliquot annos doctorum oculos in se
            conversum luci publicae restitutum esse. De recentioribus Maruli operum inventis, si
            rem volumus usque ad nostra tempora prosequi, lectorem nota <abbr n="text.body.div.p3.abbr">pag.</abbr> XV-XVI adiecta
            breviter monemus.
        </p>
            <p n="text.body.div.p4">
            Usus igitur docet nos confidere posse fore, ut etiam alia opera clarissimi
            Spalatensis, quae nostra aetas numquam vidit, fortuna favente tempus aliquando in
            medium proferat. Quam rem ut comprobem, liceat mihi afferre quae sequuntur: anno
            superiore, dum Romae in Bibliotheca Vallicelliana quibusdam negotiis bibliographicis vacabam, incidi in codicem manu propria Maruli exaratum, qui praeter duo iam
            evulgata eius opera librum quoque De viris illustribus Veteris Testamenti
            
            <pb n="text.body.div.p4.pb"/>
            
            comprehendebat, qui dudum inter deperditos numerabatur. Hoc repertum, quod
            casus invenit, magna laetitia me affecit statimque opus prelo evulgare decrevi. Talem
            editionem nec inopportunam nec sane supervacaneam existimabam persuasissimum
            mihi habens disiecta membra tanti viri, qui inter antiquiores scriptores Croaticos
            primum locum sibi vindicat, immo parens litterarum Croaticarum dictus est, instanter
            undique conquirenda typisque exaranda esse. Hoc enim modo et officium nostrum
            erga eximium scriptorem servamus et bonarum artium studiis maxime grata facimus.
        </p>
            <p n="text.body.div.p5">
            Sed de ratione et iudicio edendi operis pauca dicatur.
        </p>
            <p n="text.body.div.p6">
            Ut editio nostra recentioribus litterarum investigatoribus plene satisfaceret,
            putavimus utilissimum fore, ut primigenium exemplar Marci nostri, si ullo modo
            fieri poterit, ex toto chalcotypice, photographice vel alia simili arte exprimi
            curaremus. Tabulis sic confectis germanam et sinceram transcriptionem adiungere
            constituimus, ita ut ipsa ad genuinum contextum auctoris quam proxime accedat
            verba formasque eius fideliter servans atque a codice non recedens nec si de aperto
            mendo ageretur. Quae tamen legentium commoditatis gratia immutationes factae
            sunt, paucis accipe:
            
            <list n="text.body.div.p6.list">
                  <item n="text.body.div.p6.list.item1">1. Quaevis verba in compendiis expressa resoluta sunt</item>
                  <item n="text.body.div.p6.list.item2">2. In scribendis grandibus et minutis litteris atque in usurpandis interpunctionibus, quippe quae apud antiquiores scriptores plerumque non congruant nec ullius
            momenti sint, orthographia, quae nostro tempore in usu viget, adhibenda visa est.</item>
                  <item n="text.body.div.p6.list.item3">3. Partes orationis rectae, quo melius agnoscerentur, litteris cursivis notari
            placuit.</item>
               </list>
            </p>
            <p n="text.body.div.p7">
            Cum pro ratione huiusmodi editionis nullum commentarium scribere in animo
            habuissemus, nullas notas criticas textui subiungendas putavimus. Ad quod compensandum Marulianas nominum Hebraeorum scripturas, quot et quales sint, prout
            et alia quaedam communia verba, quorum forma ab usitata discrepat vel a
            nostro auctore minus recte allata sunt, in calce operis litterarum ordine adscripsimus
            adiectis necessariis emendationibus.
            
            <note n="text.body.div.p7.note">* Hic praestantissimus codex Marulianus propria manu auctoris scriptus asservatur in Bibliotheca Vallicelliana Romae numero F 98 obsignatus. Est formae octavae (21,8 x 16,7
            /21 x 15,8/ cm), chartaceus, <abbr n="text.body.div.p7.note.abbr1">fol.</abbr> 
                  <num n="text.body.div.p7.note.num1" value="3">III</num> + 118 constans, <abbr n="text.body.div.p7.note.abbr2">litt. init. simpl.</abbr> rubris, tegumento
            coriaceo vestitus, bene conservatus. Continet sequentia opera Maruli:
            
            <list n="text.body.div.p7.note.list">
                     <item n="text.body.div.p7.note.list.item1">1. Dialogum de Hercule a Christicolis superato (<abbr n="text.body.div.p7.note.list.item1.abbr">fol.</abbr> 1-22)</item>
            
                     <item n="text.body.div.p7.note.list.item2">2. Carmen de gestis Herculis (fol. 23)</item>
            
                     <item n="text.body.div.p7.note.list.item3">3. De Veteris Instrumenti viris illustribus commentarium (fol. 25-118).</item>
                  </list>
            
            Memoratu digniores videntur hae notae: In schedula interiori parti tegumenti anterioris
            agglutinata CXLVIII. 16. <q n="text.body.div.p7.note.q1">Meiselio Giorgio 1663 Lett. 1 142</q>, <abbr n="text.body.div.p7.note.abbr3">fol.</abbr> Ir <q n="text.body.div.p7.note.q2">F 98 <abbr n="text.body.div.p7.note.q2.abbr">Biblioth.</abbr> Vallicelliana</q>
            manu librarii, <abbr n="text.body.div.p7.note.abbr4">fol.</abbr> IIr titulus codicis manu recentiori ignota cum duobus sigillis <q n="text.body.div.p7.note.q3" xml:lang="it">R. società
            Romana 00555 di storia patria</q>, <abbr n="text.body.div.p7.note.abbr5">fol.</abbr> IIIr titulus codicis manu librarii Vallicellianae exaratus,
            <abbr n="text.body.div.p7.note.abbr6">fol.</abbr> IV titulus codicis manu recentiori ignota. Praecipue memoranda sunt spolia membranacea
            <abbr n="text.body.div.p7.note.abbr7">fol.</abbr> 
                  <num n="text.body.div.p7.note.num2" value="3">III</num> agglutinata, quae vestigia scripturae beneventanae monstrant nec non <abbr n="text.body.div.p7.note.abbr8">fol.</abbr> IVr insigne
            ipsius Maruli calamo eius delineatum repraesentans vehiculum quattuor rotarum galeatum
            cum litteris <q n="text.body.div.p7.note.q4">M A R L</q> (eadem figura sine litteris et galea in quadam aula inferiori domus
            comitum Carrarensium (<name n="text.body.div.p7.note.name" xml:lang="it">Reggia dei Carraresi</name>) Patavii in udo picta vidi potest!), <abbr n="text.body.div.p7.note.abbr9">fol.</abbr> 24r
            nota manu vetusta exarata <q n="text.body.div.p7.note.q5">Spalati die <num n="text.body.div.p7.note.q5.num" value="10">Xo</num> decembris</q>.</note>
            
               <pb n="text.body.div.p7.pb"/>
            </p>
            <p n="text.body.div.p8">
            Reliquum est, ut grato animo proferam singulare meritum Bibliothecae nationalis
            et universitariae Zagrabiensis nec non Societatis librariae "Liber", quae hunc librum
            edendum curaverunt nullis impensis parcentes, ut Marci nostri opus nitidis typis et in
            optima charta describeretur ac plus quam <num n="text.body.div.p8.num" value="190">CXC</num> phototypicis imaginibus exornaretur.</p>
            <closer n="text.body.div.closer">
               <dateline n="text.body.div.closer.dateline">Zagrabiae <date n="text.body.div.closer.dateline.date">
                     <num n="text.body.div.closer.dateline.date.num" value="9">IX</num> 
                     <expan n="text.body.div.closer.dateline.date.expan1">Kalendas</expan> 
                     <expan n="text.body.div.closer.dateline.date.expan2">Decembres</expan> 1977.</date>
               </dateline>
            </closer>
         </div>
    
    
      </body>
    </text>
    </TEI>