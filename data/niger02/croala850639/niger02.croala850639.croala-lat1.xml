<TEI xmlns="http://www.tei-c.org/ns/1.0">
  <teiHeader>
      <fileDesc xml:id="niger-t-divin">
         <titleStmt>
            <title ref="niger02-c01-1501">Divina electio ac tempestiva creatio serenissimi principis Veneti Leonardi
               Lauretani cum pronostico sui invictissimi principatus, versio electronica</title>
            <author ref="niger02">
               <persName xml:lang="hr">Niger, Toma</persName>
            </author>
            <editor>
               <persName>
                  <ref>Giuseppe Praga</ref>
               </persName>
            </editor>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>Edidit et editionem electronicam correctiorem praeparavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Electronice transcripsit</resp>
               <persName>Jakša Bilić</persName>
            </respStmt>
         </titleStmt>
         <editionStmt>
            <edition>Digitalizat modernog znanstvenog izdanja (1933).</edition>
         </editionStmt>
         <extent ana="C">Mg:C 429 versus, verborum 2723</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date>Srpnja 2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Niger, Toma Panegyris p. Thomae Nigri Delmatae ... in creationem faustam serenissimi principis Veneti Leonardi Lauretani Venetiis Per Bernardinum Venetum de Vitalibus 1501 /1502!/ /16/ pag. ; 8o Carmen. - 
               In: G. Praga, Tommaso Negri da Spalato, umanista e uomo politico del sec. XVI,. »Archivio Storico per la Dalmazla«, 15 (1933), br. 8, str. 159-184, pag. 176, 187-201 Tit.: Divina electio ac tempestiva creatio .... <note>Xb * Jurić. Scriptores NSK Zagreb RIIF-8o-436</note> 
            </bibl>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abbr" occurs="2"/>
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="2"/>
          <tagUsage gi="body" occurs="1"/>
          <tagUsage gi="change" occurs="3"/>
          <tagUsage gi="corr" occurs="2"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="div" occurs="5"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="editor" occurs="2"/>
          <tagUsage gi="encodingDesc" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="5"/>
          <tagUsage gi="keywords" occurs="3"/>
          <tagUsage gi="l" occurs="432"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="lg" occurs="1"/>
          <tagUsage gi="namespace" occurs="1"/>
          <tagUsage gi="note" occurs="1"/>
          <tagUsage gi="orgName" occurs="1"/>
          <tagUsage gi="p" occurs="4"/>
          <tagUsage gi="particDesc" occurs="1"/>
          <tagUsage gi="persName" occurs="9" withId="1"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="6"/>
          <tagUsage gi="resp" occurs="2"/>
          <tagUsage gi="respStmt" occurs="2"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="4"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="42"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="7"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
        </namespace>
      </tagsDecl>
    </encodingDesc>
     <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
           <date when="1502" period="15xx_1_third">1502</date>
        </creation>
         <textClass>
           <keywords scheme="typus">
              <term>poesis</term>
           </keywords>
           <keywords scheme="aetas">
              <term>Litterae renatae (1400-1600)</term>
              <term>Saeculum 16 (1501-1600)</term>
              <term>1501-1550</term>
           </keywords>
           <keywords scheme="genre">
              <term>poesis - elegia</term>
              <term>poesis - encomium</term>
              <term>poesis - epigramma</term>
           </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2015-04-19</date>
            Dodao tri izostavljena stiha. Treba renumerirati.
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-10</date>
            Novo, unificirano zaglavlje.
         </change>
         <change>
            <persName>Jaksa Bilic</persName>
            <date>2012-02-18T18:40:00</date>
         </change>
      </revisionDesc>
  </teiHeader>
  <text xml:base="urn:cts:croala:niger02.croala850639.croala-lat1:" xml:lang="lat">
      <body n="text.body">
         <div n="text.body.div" type="poesis-panegyricus">
            <head n="text.body.div.head">DIVINA ELECTIO AC TEMPESTIVA CREATIO SERENISSIMI PRINCIPIS VENETI LEONARDI LAURETANI
          CUM PRONOSTICO SUI INVICTISSIMI PRINCIPATUS</head>
            <div n="text.body.div.div1" type="poesis-epigramma" met="elegiacum">
               <head n="text.body.div.div1.head">P. THOMAE NIGRI DE PROPRIETATE ET LAUDIBUS LAURI AC INSIGNIS LAURETANORUM.</head>
            
               <l n="text.body.div.div1.l1">Laurus olet, redolentque rosae, Leonardus utrumque;</l>
               <l n="text.body.div.div1.l2">Nam superat cunctas nardus odore rosas. </l>
               <l n="text.body.div.div1.l3">Nunquam tacta polo Laurus nec fulminis ictu,</l>
               <l n="text.body.div.div1.l4">Iupiter, aut telis est iaculata tuis. </l>
               <l n="text.body.div.div1.l5">Semper, Laure, uires, uiridi nec in arbore desunt</l>
               <l n="text.body.div.div1.l6">Grata rosis croceus ceruleusque color. </l>
               <l n="text.body.div.div1.l7">Caesar fronde tua uictoribus atque poetis</l>
               <l n="text.body.div.div1.l8">Et solet hac sacras cingere fronde comas. </l>
               <l n="text.body.div.div1.l9">Grata uiris, dilecta deis uel Apolline teste,</l>
               <l n="text.body.div.div1.l10">Gratior at Venetis qui tua serta gerunt. </l>
               <l n="text.body.div.div1.l11">Tantum annosa cadis, tamen haec numerosa Quiritum</l>
               <l n="text.body.div.div1.l12">Lauretana cohors mox pia damna leuat. </l>
               <l n="text.body.div.div1.l13">Mox etenim totidem fecunda repullulat arbor</l>
               <l n="text.body.div.div1.l14">Frondibus, Herculeus ut facit Hydra labor. </l>
               <l n="text.body.div.div1.l15">Felix ergo locus quem uiuida Laurus obumbrat,</l>
               <l n="text.body.div.div1.l16">Quem tegit umbriferis Laurus amoena comis.</l>
            </div>
            <div n="text.body.div.div2" type="poesis-panegyris" met="elegiacum">
               <head n="text.body.div.div2.head">Panegyris. <abbr n="text.body.div.div2.head.abbr">P.</abbr> Thomae Nigri Delmatae archipraesbyteri ac uicarii Spalatensis in
            creatione fausta Serenissimi principis Veneti Leonardi Lauretani.</head>
            
               <l n="text.body.div.div2.l1">Fluctuat assiduis fidei dum cymba procellis </l>
               <l n="text.body.div.div2.l2">Totus et infestis naufragat orbis aquis. </l>
               <l n="text.body.div.div2.l3">Ille fuit Veneti cui semper cura senatus</l>
               <l n="text.body.div.div2.l4">Spiritus omnipotens trinus et unus idem. </l>
               <l n="text.body.div.div2.l5">Suscitat Euganeis Palinurum laetus in oris</l>
               <l n="text.body.div.div2.l6">Huius ut imperio uentus et unda cadant </l>
               <l n="text.body.div.div2.l7">Qui regere <sic n="text.body.div.div2.l7.sic">auspitio</sic> et uentis dare sciret habenas</l>
               <l n="text.body.div.div2.l8">Quique foret Venetae portus et aura rati </l>
               <l n="text.body.div.div2.l9">Mox ubi corda uirum sacro hoc tepuere calore,</l>
               <l n="text.body.div.div2.l10">Flamineque insolito concaluere patres,</l>
               <l n="text.body.div.div2.l11">Nemo Leonardo tantae ad moderamina molis</l>
               <l n="text.body.div.div2.l12">Aptior est tota uisus in urbe legi. </l>
               <l n="text.body.div.div2.l13">Cui neque corporeae uires neque fortior aetas</l>
               <l n="text.body.div.div2.l14">Sed Martis probitas ingenitusque uigor,</l>
               <l n="text.body.div.div2.l15">Sed genus armipotens, sed auorum uiuida uirtus</l>
               <l n="text.body.div.div2.l16">Quis fatale datum signa referre mari. </l>
               <l n="text.body.div.div2.l17">Protinus ergo fauor uenerandaque turba Quiritum</l>
               <l n="text.body.div.div2.l18">Detulit huic Veneti <sic n="text.body.div.div2.l18.sic">scaeptra</sic> superba fori:</l>
               <l n="text.body.div.div2.l19">Nec minus unanimes toto plaudente senatu</l>
               <l n="text.body.div.div2.l20">Hunc dixere patres mox uoluere ducem. </l>
               <l n="text.body.div.div2.l21">Quanta uiri ut uirtus fuerit pietasque fidesque</l>
               <l n="text.body.div.div2.l22">Is fauor unanimis tectis in orbe foret, </l>
               <l n="text.body.div.div2.l23">Laurigeros huic fata parant ueteresque triumphos</l>
               <l n="text.body.div.div2.l24">Lauretana domus quos cumulare solet. </l>
               <l n="text.body.div.div2.l25">Laurus enim dudum Neptunia regna subegit</l>
               <l n="text.body.div.div2.l26">Classe sub hostili cum latuere freta </l>
               <l n="text.body.div.div2.l27">Cum Lygurum Calabrumque et Turcas mille carinas</l>
               <l n="text.body.div.div2.l28">Tyrrhenum mare uix Adriacumque tulit.</l>
               <l n="text.body.div.div2.l29">Externo et Latio freta tunc rubuere cruore</l>
               <l n="text.body.div.div2.l30">Corpora tunc celeres detinuere rates.</l>
               <l n="text.body.div.div2.l31">Adriaci regina maris sub principe tanto</l>
               <l n="text.body.div.div2.l32">Princeps orbis erit dum pia Parca sinat. </l>
               <l n="text.body.div.div2.l33">Candida Parca sinet, crudam viridemque senectam</l>
               <l n="text.body.div.div2.l34">Annuet, et Pylii tempora longa senis, </l>
               <l n="text.body.div.div2.l35">Ut tandem redeant quae prisca absumpserat aetas</l>
               <l n="text.body.div.div2.l36">Saecula, divino sceptra tenente duce, </l>
               <l n="text.body.div.div2.l37">Cui iubet Italiae vicinaque montibus altis</l>
               <l n="text.body.div.div2.l38">Subdi regna deus et sua iussa pati. </l>
               <l n="text.body.div.div2.l39">Marcus enim, Veneti spes et tutela senatus,</l>
               <l n="text.body.div.div2.l40">Principe sub roseo laurea serta geret. </l>
               <l n="text.body.div.div2.l41">Altius ergo canam. Sua lux est reddita mundo,</l>
               <l n="text.body.div.div2.l42">Purpureus Veneta fulsit in urbe dies. </l>
               <l n="text.body.div.div2.l43">Non semper validis agitabitur aequor ab undis</l>
               <l n="text.body.div.div2.l44">Turbida nec caelo nubila semper erunt, </l>
               <l n="text.body.div.div2.l45">Nec semper superis Astraea morabitur oris</l>
               <l n="text.body.div.div2.l46">Transfuga cum sacro candida diva choro.</l>
               <l n="text.body.div.div2.l47">Auro pulsa fides Lauro revocabitur; atra</l>
               <l n="text.body.div.div2.l48">Sede pudicitiam Laurus abire iubet. </l>
               <l n="text.body.div.div2.l49">Laurigeros habitare lares ius fasque bonumque</l>
               <l n="text.body.div.div2.l50">Imperat et celeri crimen abire pede. </l>
               <l n="text.body.div.div2.l51">Nec prece nec precio iam sacrae ianitor aulae</l>
               <l n="text.body.div.div2.l52">Munere nec cuiquam conciliandus erit; </l>
               <l n="text.body.div.div2.l53">Noctes atque dies patet almi principis aula</l>
               <l n="text.body.div.div2.l54">Hoc in supremo limine carmen habens. </l>
               <l n="text.body.div.div2.l55">Quid mirare? scias hos principis esse penates,</l>
               <l n="text.body.div.div2.l56">Haec Capitolini templa verenda dei. </l>
               <l n="text.body.div.div2.l57">Huc pia turba veni, procul hinc, iubet, este prophani!</l>
               <l n="text.body.div.div2.l58">Ianua clausa malis, semper aperta bonis.</l>
               <l n="text.body.div.div2.l59">Hic venale nihil, Laurus hic imperat auro,</l>
               <l n="text.body.div.div2.l60">Hic Astraea sacro praesidet usque choro. </l>
               <l n="text.body.div.div2.l61">Auro pulsa fides, Lauro revocata, penates</l>
               <l n="text.body.div.div2.l62">Hos colit aeternos hic habitura lares. </l>
               <l n="text.body.div.div2.l63">Delator, mendax, tumidus, corruptor, adulter.</l>
               <l n="text.body.div.div2.l64">Improbus, impurus his procul a foribus; </l>
               <l n="text.body.div.div2.l65">Castus, inops, verax, insons, pacisve sequester</l>
               <l n="text.body.div.div2.l66">Has subeant patulas nocte dieque fores. </l>
               <l n="text.body.div.div2.l67">Nulli fas castum scelerato insistere limen,</l>
               <l n="text.body.div.div2.l68">Nam sacer iste locus. Hic deus ipse manet.</l>
               <l n="text.body.div.div2.l69">Hunc igitur merito populi venerentur, adorent,</l>
               <l n="text.body.div.div2.l70">Laudibus assiduis semper ad astra ferant. </l>
               <l n="text.body.div.div2.l71">Hunc merito patres divini numinis instar</l>
               <l n="text.body.div.div2.l72">Semper habent. Quid enim gratius esse queat? </l>
               <l n="text.body.div.div2.l73">Quid res ipsa potest sortiri publica maius</l>
               <l n="text.body.div.div2.l74">Quam sibi contingat a sapiente regi?</l>
               <l n="text.body.div.div2.l75">Nam Plato tunc cecinit mundum fore iure beatum</l>
               <l n="text.body.div.div2.l76">Cum sapiens regeret, nec sequeretur opes.</l>
               <l n="text.body.div.div2.l77">Gratia sit, rerum genitor tibi magna bonarum,</l>
               <l n="text.body.div.div2.l78">Sceptra pater patriae dux metuenda tenet. </l>
               <l n="text.body.div.div2.l79">Desinat insipiens sapientes Graecia septem</l>
               <l n="text.body.div.div2.l80">Iactare: octavi nos meminisse iuvat. </l>
               <l n="text.body.div.div2.l81">Nec ferat in caelum quos dura silentibus umbris</l>
               <l n="text.body.div.div2.l82">Iustitia insignes reddere iura ferunt; </l>
               <l n="text.body.div.div2.l83">Legiferum sileat tot nomina vana Solonum,</l>
               <l n="text.body.div.div2.l84">Tuque tuos sileas Roma beata duces. </l>
               <l n="text.body.div.div2.l85">Cedit enim Lauro patria probitate Camillus,</l>
               <l n="text.body.div.div2.l86">Eloquiis Cicero, religione Numa, </l>
               <l n="text.body.div.div2.l87">Muneribus Caesar, mira pietate Metellus</l>
               <l n="text.body.div.div2.l88">Et salibus Paulus et gravitate Cato, </l>
               <l n="text.body.div.div2.l89">Regulus insignis bello pietate fideque,</l>
               <l n="text.body.div.div2.l90">Praecipua Fabius calliditate bonus, </l>
               <l n="text.body.div.div2.l91">Iustitia Brutus, claraque propagine Drusus,</l>
               <l n="text.body.div.div2.l92">Moribus ingenuis sanctus uterque Cato. </l>
               <l n="text.body.div.div2.l93">Prodiga turba Deciorum sive Pisonum</l>
               <l n="text.body.div.div2.l94">Laurigeris ducibus cedere iure velit. </l>
               <l n="text.body.div.div2.l95">Curtius immensos ruptae telluris hiatus</l>
               <l n="text.body.div.div2.l96">Non timuit, patriae captus amore pio; </l>
               <l n="text.body.div.div2.l97">Lauretanus herus piceos non horruit ignes,</l>
               <l n="text.body.div.div2.l98">Androgeus, Veneti gloria magna fori. </l>
               <l n="text.body.div.div2.l99">Quantum igitur differt penetrabilis orbis ab Urbe,</l>
               <l n="text.body.div.div2.l100">Inferior tantum Curtius Androgeo. </l>
               <l n="text.body.div.div2.l101">Quem tibi caeruleo, generose Jacobe, Gradivo</l>
               <l n="text.body.div.div2.l102">Roma parem meritis ingenioque daret? </l>
               <l n="text.body.div.div2.l103">Scipiades, Fabios, Decios, Antonius Urbis</l>
               <l n="text.body.div.div2.l104">Lumina Romuleo iudice vincit herus. </l>
               <l n="text.body.div.div2.l105">Romulus ille pater, divinae conditor Urbis,</l>
               <l n="text.body.div.div2.l106">Romuleis Venetos praeposuisse cupit.</l>
               <l n="text.body.div.div2.l107">Iure igitur tantae stirpis generosa propago</l>
               <l n="text.body.div.div2.l108">Imperii Veneti Laurea sceptra gerit. </l>
               <l n="text.body.div.div2.l109">Iure pater patriae Leonardus ut imperet orbi</l>
               <l n="text.body.div.div2.l110">Turba rogat superos sollicitatque deos. </l>
               <l n="text.body.div.div2.l111">Maior Alexandro, totus cui paruit orbis,</l>
               <l n="text.body.div.div2.l112">Hic erit, iniciat ni fera Parca manus. </l>
               <l n="text.body.div.div2.l113">Proferet imperium super et Garamantas et Indos,</l>
               <l n="text.body.div.div2.l114">Invideant propriis ni pia fata bonis.</l>
               <l n="text.body.div.div2.l115">Haec ego vaticinor. Christi Phoebique sacerdos</l>
               <l n="text.body.div.div2.l116">Vera cano, verum dicere uterque iubet.</l>
               <l n="text.body.div.div2.l117">Spiritus in nobis, spirante reponimus illo, </l>
               <l n="text.body.div.div2.l118">Credite, nam vates turba verenda sumus.</l>
            </div>
            <div n="text.body.div.div3" type="poesis-elegia" met="elegiacum">
               <head n="text.body.div.div3.head">SERENISSIMO PRINCIPI VENETO LEONARDO LAURETANO THOMAS NIGER DELMATA ARCHIPRESBYTER ET VICARIUS SPALATENSIS SALUTEM.</head>
            
               <l n="text.body.div.div3.l1">Vir sacer et nostro princeps memorabilis aevo,</l>
               <l n="text.body.div.div3.l2">Astrigera Venetis missus ab arce poli, </l>
               <l n="text.body.div.div3.l3">Quem deus ipse suo praefecit super ovili</l>
               <l n="text.body.div.div3.l4">Ne foret hoc rabidis praeda cibusve lupis, </l>
               <l n="text.body.div.div3.l5">Ne regale genus Christique cruore redemptum</l>
               <l n="text.body.div.div3.l6">Subderet immani libera colla iugo. </l>
               <l n="text.body.div.div3.l7">Aspice, Pierius quam vera reponat alumnus,</l>
               <l n="text.body.div.div3.l8">Qui fore victorem teque tuosque iubet, </l>
               <l n="text.body.div.div3.l9">Qui tibi laurigeros proavorum iure triumphos</l>
               <l n="text.body.div.div3.l10">Et maris imperium fata parare canit. </l>
               <l n="text.body.div.div3.l11">Vix bene victrices, afflatus numine, lauros</l>
               <l n="text.body.div.div3.l12">Iam propiore dei vaticinatus eram, </l>
               <l n="text.body.div.div3.l13">Ecce subit Venetum, proh sors, pia fama senatum</l>
               <l n="text.body.div.div3.l14">Quae magnum a gelido nuntiat axe bonum, </l>
               <l n="text.body.div.div3.l15">Quod genus armipotens, quod Avarae gentis Amilcar,</l>
               <l n="text.body.div.div3.l16">Scander, ab Histricola milite caesus erat, </l>
               <l n="text.body.div.div3.l17">Qui tibi devinctus numeroso militat aere,</l>
               <l n="text.body.div.div3.l18">Nam meret in castris sumptibus ille tuis.</l>
               <l n="text.body.div.div3.l19">Nec minus interea Mytilenem nuntius affert</l>
               <l n="text.body.div.div3.l20">Milite sub Veneto vix superesse solo, </l>
               <l n="text.body.div.div3.l21">Aequoreumque simul Cacum cognomine Richi</l>
               <l n="text.body.div.div3.l22">Supplicium veteris persolvisse doli. </l>
               <l n="text.body.div.div3.l23">Et ni forte suis ventos furibundus ab antris</l>
               <l n="text.body.div.div3.l24">Aeolus insanis praecipitasset aquis, </l>
               <l n="text.body.div.div3.l25">Insula tota focis Venetis cessisset et armis</l>
               <l n="text.body.div.div3.l26">Subderet occiduo colla proterva iugo,</l>
               <l n="text.body.div.div3.l27">Chalcidicosque sinus Venetus penetrasset et omnes</l>
               <l n="text.body.div.div3.l28">Hellespontiacas diripuisset opes. </l>
               <l n="text.body.div.div3.l29">Sed, quos fata premunt, hos ad maiora reservant.</l>
               <l n="text.body.div.div3.l30">Ardua difficili semper in arce manent. </l>
               <l n="text.body.div.div3.l31">Sic pater Aeneas ventis agitatus et undis,</l>
               <l n="text.body.div.div3.l32">Magnus Alexander sic meruere premi. </l>
               <l n="text.body.div.div3.l33">Ergo quid optandum restat tibi maius in orbe,</l>
               <l n="text.body.div.div3.l34">Inclyta progenies Christigenumque pecus,</l>
               <l n="text.body.div.div3.l35">Quam sub Laurigero vasto dominarier orbi</l>
               <l n="text.body.div.div3.l36">Perpetuaque sacro principe pace frui? </l>
               <l n="text.body.div.div3.l37">Quem bene vix solio fortuna locarat in alto,</l>
               <l n="text.body.div.div3.l38">Principe mutato, mutat et ipsa vices. </l>
               <l n="text.body.div.div3.l39">Mox sua sensit Arar, pia mox commercia Tigris</l>
               <l n="text.body.div.div3.l40">Et quicumque colit divitis arva Tagi. </l>
               <l n="text.body.div.div3.l41">Hunc deus ingenuis animi tot dotibus implet</l>
               <l n="text.body.div.div3.l42">Quot maris Adriaci vix capit unda nives. </l>
               <l n="text.body.div.div3.l43">Et iuris nodos, et legum aenigmata solvit,</l>
               <l n="text.body.div.div3.l44">Nam fuit in duplici par sibi nemo foro; </l>
               <l n="text.body.div.div3.l45">Et certis solidum metitur passibus orbem</l>
               <l n="text.body.div.div3.l46">Nam vaga fulgentis consulit astra poli.</l>
               <l n="text.body.div.div3.l47">Historicos, vates, divinaque scripta Solonis</l>
               <l n="text.body.div.div3.l48">Consulit atque apices, docte Lycurge, tuos.</l>
               <l n="text.body.div.div3.l49">Bella vetat, suscepta fovet, non iusta coercet:</l>
               <l n="text.body.div.div3.l50">Quaeque tamen celeri vincere Marte solet. </l>
               <l n="text.body.div.div3.l51">Cum sedet aurato solio sublimis in alto</l>
               <l n="text.body.div.div3.l52">Dignatur facili supplicis aure preces; </l>
               <l n="text.body.div.div3.l53">Cum iubet aeratas procedere rite carinas</l>
               <l n="text.body.div.div3.l54">Ut leo magnanimus primus in arma ruit. </l>
               <l n="text.body.div.div3.l55">Quid moror? est cumulum pietatis, culmen et aequi,</l>
               <l n="text.body.div.div3.l56">Praesidium miseris, perniciesque malis.</l>
               <l n="text.body.div.div3.l57">Aequora saeva paro fragili sulcare carina</l>
               <l n="text.body.div.div3.l58">Atque per Euxinum ludere lintre lacum, </l>
               <l n="text.body.div.div3.l59">Qui modo Laurigeros divini principis ortus</l>
               <l n="text.body.div.div3.l60">Audeo disparibus concelebrare modis, </l>
               <l n="text.body.div.div3.l61">Quem vix Maeonides placida celebrasset avena,</l>
               <l n="text.body.div.div3.l62">Vix Maro, qui Latia primus in orbe lyra est, </l>
               <l n="text.body.div.div3.l63">Vix Maro, vix gravibus chartis Venusina lucerna,</l>
               <l n="text.body.div.div3.l64">Vix posset levibus Naso referre modis: </l>
               <l n="text.body.div.div3.l65">Haec etenim fuerant tragico celebranda cothurno</l>
               <l n="text.body.div.div3.l66">Atque Sophocleis res erat ista pedis. </l>
               <l n="text.body.div.div3.l67">Quare agite, o rerum domini gentisque togatae</l>
               <l n="text.body.div.div3.l68">Praecipui proceres perpetuique duces, </l>
               <l n="text.body.div.div3.l69">Tu tamen ante alios, caelestis ianitor aulae,</l>
               <l n="text.body.div.div3.l70">Culmen Apostolicum cui dedit ordo patrum </l>
               <l n="text.body.div.div3.l71">Semper ut incolumes Christi tuearis alumnos,</l>
               <l n="text.body.div.div3.l72">Mortiferis pateat ne sua aula lupis,</l>
               <l n="text.body.div.div3.l73">Ne gens veridicis quondam praedicta prophetis </l>
               <l n="text.body.div.div3.l74">Sacrilegum subeat letiferumque iugum,</l>
               <l n="text.body.div.div3.l75">Consulite in medium vestrasque adiungite vires</l>
               <l n="text.body.div.div3.l76">Nec pigeat tanti principis arma sequi, </l>
               <l n="text.body.div.div3.l77">Qui fuerat Venetis primo promissus ab ortu,</l>
               <l n="text.body.div.div3.l78">Quo duce sola dei fiet in orbe fides. </l>
               <l n="text.body.div.div3.l79">Nonne pudet quod Turca ferox tot regna, tot urbes</l>
               <l n="text.body.div.div3.l80">Straverit et solus victor in orbe furit? </l>
               <l n="text.body.div.div3.l81">Nonne videtis atrox quae moenia subruat imis</l>
               <l n="text.body.div.div3.l82">Sedibus et nostrae quam minuantur opes? </l>
               <l n="text.body.div.div3.l83">Quantus in arma ruat, miseris quot ab orbe remoto</l>
               <l n="text.body.div.div3.l84">Proelia christicolis perniciosa parat ?</l>
               <l n="text.body.div.div3.l85">Vix mare navigiis, vix castris terra locandis</l>
               <l n="text.body.div.div3.l86">Sufficit, aequoreas classis obumbrat aquas. </l>
               <l n="text.body.div.div3.l87">Arva natant sanie terramque cadavera celant,</l>
               <l n="text.body.div.div3.l88">More perennis aquae sanguis ubique fluit. </l>
               <l n="text.body.div.div3.l89">Me miserum, patrio quot millia vincula collo</l>
               <l n="text.body.div.div3.l90">Ferrea compedibus associata ferunt! </l>
               <l n="text.body.div.div3.l91">Vidi ego, qui fuerat Latii pars magna senatus</l>
               <l n="text.body.div.div3.l92">Squallidus immensa compede fossor erat, </l>
               <l n="text.body.div.div3.l93">Vespere qui victo referens a monte ligonem </l>
               <l n="text.body.div.div3.l94">Lassus et in nuda vix requievit humo,</l>
               <l n="text.body.div.div3.l95">Et qui mille dapes iam fastidire soleret</l>
               <l n="text.body.div.div3.l96">Et cui vix facerent vina Phalerna satis</l>
               <l n="text.body.div.div3.l97">Huic levat herba famem semicrudis carnibus uncta,</l>
               <l n="text.body.div.div3.l98">Vix levat assiduam turbida lympha sitim; </l>
               <l n="text.body.div.div3.l99">Vestibus intextis auro qui incessit amictus</l>
               <l n="text.body.div.div3.l100">Vix sacco putri tota pudenda tegit; </l>
               <l n="text.body.div.div3.l101">Ingenuos pueros, captivas mille puellas,</l>
               <l n="text.body.div.div3.l102">Proh pudor, intueor stupra nefanda pati; </l>
               <l n="text.body.div.div3.l103">Infantes matrum gremiis et ab ubere raptos</l>
               <l n="text.body.div.div3.l104">Excutiunt duro membra tenella solo, </l>
               <l n="text.body.div.div3.l105">Quos in frusta secant canibusque trementia praebent.</l>
               <l n="text.body.div.div3.l106">Ah miserae matres, quae genuere feris! </l>
               <l n="text.body.div.div3.l107">Proh dolor immensus, nullo medicabilis aevo,</l>
               <l n="text.body.div.div3.l108">Virginis Intactae templa verenda ruunt, </l>
               <l n="text.body.div.div3.l109">Atque ubi, Christe, tuae fulgebat imago figurae</l>
               <l n="text.body.div.div3.l110">Hic canibus locus est, hic stabulantur equi. </l>
               <l n="text.body.div.div3.l111">Quare age, rumpe moras, Christi generosa propago,</l>
               <l n="text.body.div.div3.l112">Lauriger ut toto regnet in orbe leo.</l>
               <l n="text.body.div.div3.l113">Tuque prior, cui signa sacer Iovis ales obumbrat,</l>
               <l n="text.body.div.div3.l114">Inclyte rex sacri, Maximiane, fori.</l>
               <l n="text.body.div.div3.l115">Pelle moras rabidumque ruas furibundus in hostem,</l>
               <l n="text.body.div.div3.l116">Qui toties Latiis intulit arma focis.</l>
               <l n="text.body.div.div3.l117">Faucibus ecce subit Latii portisque propinquat</l>
               <l n="text.body.div.div3.l118">Italiae validas iam populatur opes.</l>
               <l n="text.body.div.div3.l119">Aere merens Veneto rex invictissimus acres</l>
               <l n="text.body.div.div3.l120">Pannonas assiduo Marte fatigat equis, </l>
               <l n="text.body.div.div3.l121">Inclyta Pannoniae generosaque turba Boaemi</l>
               <l n="text.body.div.div3.l122">Arcet ab Illyricis hostica tela focis. </l>
               <l n="text.body.div.div3.l123">Gallus et Hispanus, duo lucida sidera mundi,</l>
               <l n="text.body.div.div3.l124">Regia progenies Martigenumque genus, </l>
               <l n="text.body.div.div3.l125">Classibus aeratis Venetum muniere leonem,</l>
               <l n="text.body.div.div3.l126">Auxiliatrices nec tenuere manus. </l>
               <l n="text.body.div.div3.l127">Evigilent reliqui, paries nam proximus ardet,</l>
               <l n="text.body.div.div3.l128">Nam vigilat rugiens ut leo Turca ferox.</l>
               <l n="text.body.div.div3.l129">En sequimur vates quoscumque vocamur in usus </l>
               <l n="text.body.div.div3.l130">Nec detrectamus munus obire pium,</l>
               <l n="text.body.div.div3.l131">Principe sub roseo glacialem credimus ultra </l>
               <l n="text.body.div.div3.l132">Oceanum Turcam pellere posse trucem.</l>
               <l n="text.body.div.div3.l133">Europa atque Asia pulsum Libiaque feraci</l>
               <l n="text.body.div.div3.l134">Perferat ad Stygias <sic n="text.body.div.div3.l134.sic">sutilis alnus</sic> aquas, </l>
               <l n="text.body.div.div3.l135">Ut quem mille rates solidae vexere per orbem</l>
               <l n="text.body.div.div3.l136">Unica naufragii cymba sit ista sui;</l>
               <l n="text.body.div.div3.l137">Vel ruat in praeceps subito telluris hiatu</l>
               <l n="text.body.div.div3.l138">Ut ruit attonitis Amphiaraus equis. </l>
               <l n="text.body.div.div3.l139">Tu modo caeruleo properes, Benedicte, Gradivo,</l>
               <l n="text.body.div.div3.l140">Nomen ab effectu cui dedit alma parens,</l>
               <l n="text.body.div.div3.l141">Qui vehis innumeras Veneto sub nomine classes,</l>
               <l n="text.body.div.div3.l142">Quem iuvat occidua belliger axis ope. </l>
               <l n="text.body.div.div3.l143">Tu Marcellus eris, seu dux, Pensaure, Camillus,</l>
               <l n="text.body.div.div3.l144">Restituit patrio qui sua signa foro. </l>
               <l n="text.body.div.div3.l145">En, Leonarde, tibi prostratus supplicat orbis</l>
               <l n="text.body.div.div3.l146">Victor ut excipias seque suosque simul, </l>
               <l n="text.body.div.div3.l147">Quos tamen excipies hos ut tueare precatur</l>
               <l n="text.body.div.div3.l148">Ut Veneta liceat his ditione frui.</l>
               <l n="text.body.div.div3.l149">Auspicio, Leonarde, tuo iam nulla veremur</l>
               <l n="text.body.div.div3.l150">Bella nec hostiles te vigilante minas. </l>
               <l n="text.body.div.div3.l151">Te duce Pannonius maculatur sanguine Nilus,</l>
               <l n="text.body.div.div3.l152">Hister et hostili turbidus amne fluit; </l>
               <l n="text.body.div.div3.l153">Te duce Turca ferox Venetis iam colla catenis</l>
               <l n="text.body.div.div3.l154">Cogitur aut turpi iam dare terga fugae;</l>
               <l n="text.body.div.div3.l155">Te duce iam triplicem victricia signa per orbem</l>
               <l n="text.body.div.div3.l156">Laurigerumque genus ferre sub astra licet. </l>
               <l n="text.body.div.div3.l157">Ergo tuis pedibus cum totus inambulet orbis,</l>
               <l n="text.body.div.div3.l158">En tibi dii merito mille dedere pedes. </l>
               <l n="text.body.div.div3.l159">Nam tibi signa ferunt Rhodanus, Pactolus et Hister</l>
               <l n="text.body.div.div3.l160">Quicquid et occidui perluit unda maris.</l>
               <l n="text.body.div.div3.l161">Iam tua signa sequi Romana potentia gestit, </l>
               <l n="text.body.div.div3.l162">Quicquid et Eridanus circuit amne sacro.</l>
               <l n="text.body.div.div3.l163">Ergo, bonis avibus fatisque vocantibus, orbem </l>
               <l n="text.body.div.div3.l164">Aggredere et fausta sceptra capesse manu.</l>
               <l n="text.body.div.div3.l165">Nec te permoveant manifesta pericula Martis, </l>
               <l n="text.body.div.div3.l166">Dii quibus eripient teque tuosque simul;</l>
               <l n="text.body.div.div3.l167">Nec metuas Getici tot prospera bella tyranni,</l>
               <l n="text.body.div.div3.l168">Quem Bellona simul, Mars et Enyo fugit, </l>
               <l n="text.body.div.div3.l169">Quem modo Pannonius Venetusque coercuit acer:</l>
               <l n="text.body.div.div3.l170">Hic terra clades intulit, ille mari.</l>
               <l n="text.body.div.div3.l171">Quem faciles dare summa viris eademque tueri,</l>
               <l n="text.body.div.div3.l172">Difficiles iam iam destituere dei. </l>
               <l n="text.body.div.div3.l173">Victor eris, fateor, victriciaque arma repones</l>
               <l n="text.body.div.div3.l174">Lauriger ad patrii templa verenda dei. </l>
               <l n="text.body.div.div3.l175">Hic ubi Daphnea per eburnea colla vagantes</l>
               <l n="text.body.div.div3.l176">Fronde tegit longas diva benigna comas, </l>
               <l n="text.body.div.div3.l177">Cuius utrumque latus cingens pia turba sororum,</l>
               <l n="text.body.div.div3.l178">Quaelibet officium certat obire suum, </l>
               <l n="text.body.div.div3.l179">Iustitia in neutram recto libramine partem</l>
               <l n="text.body.div.div3.l180">Declinans aequa crimina lance notat, </l>
               <l n="text.body.div.div3.l181">At sibi concilians facilem reverentia plebem</l>
               <l n="text.body.div.div3.l182">Saepe iubet populum patribus esse parem, </l>
               <l n="text.body.div.div3.l183">Nec mortale canens lyrico modulamine carmen</l>
               <l n="text.body.div.div3.l184">Gloria perpetuo plectra sonora movet, </l>
               <l n="text.body.div.div3.l185">Maiestasque premens rugoso saecula fastu</l>
               <l n="text.body.div.div3.l186">Tempora praeteritis nexa futura notat, </l>
               <l n="text.body.div.div3.l187">Assidet bis proprium Venetum clementia numen</l>
               <l n="text.body.div.div3.l188">Parcere quae miseris Caesare teste solet. </l>
               <l n="text.body.div.div3.l189">Nam dare subiectis veniam, expugnare rebelles,</l>
               <l n="text.body.div.div3.l190">Sola solent Veneti signa tremenda fori. </l>
               <l n="text.body.div.div3.l191">Has inter locuples, sed barbara moribus astat</l>
               <l n="text.body.div.div3.l192">Pacifica reliquis oscula fronte ferens,</l>
               <l n="text.body.div.div3.l193">Fomentum vitii genitrixque pecunia luxus,</l>
               <l n="text.body.div.div3.l194">Humano generi perniciosa comes; </l>
               <l n="text.body.div.div3.l195">Applausus a fronte sedent qui, seria ludis</l>
               <l n="text.body.div.div3.l196">Miscentes, mulcent conciliantque deam; </l>
               <l n="text.body.div.div3.l197">Et favor ambiguus, blaeso quoque subdolus ore</l>
               <l n="text.body.div.div3.l198">Risus adulator corde gemente favet; </l>
               <l n="text.body.div.div3.l199">Gratia cum nympbis, numeros aptante Camoena,</l>
               <l n="text.body.div.div3.l200">Ante deam properat ducere nuda choros; </l>
               <l n="text.body.div.div3.l201">Et spes in dubiis semper comes optima rebus</l>
               <l n="text.body.div.div3.l202">Desperare vetat, sed potiora iubet; </l>
               <l n="text.body.div.div3.l203">Pax veneranda deis et pleno copia cornu</l>
               <l n="text.body.div.div3.l204">Partitur larga munera quaeque manu; </l>
               <l n="text.body.div.div3.l205">Fortuna omnipotens, varium et mutabile numen,</l>
               <l n="text.body.div.div3.l206">Folle sedens, proprias huic rapit, huic dat opes; </l>
               <l n="text.body.div.div3.l207">Ambitio pernox, curarum sedula nutrix,</l>
               <l n="text.body.div.div3.l208">Pervigil ante fores imperiosa sedet.</l>
               <l n="text.body.div.div3.l209">Multaque praeterea variarum turba dearum</l>
               <l n="text.body.div.div3.l210">Laurigeram vario mulcet honore deam. </l>
               <l n="text.body.div.div3.l211">Hic te dona decet votiva reponere templis,</l>
               <l n="text.body.div.div3.l212">Hic spolia accipiat victor opima leo, </l>
               <l n="text.body.div.div3.l213">Atria marmoreis clarus cui mira columnis</l>
               <l n="text.body.div.div3.l214">Finxit Apelleus Phidiacusque labor. </l>
               <l n="text.body.div.div3.l215">Hic Polycleteo spirantia pectora caelo, </l>
               <l n="text.body.div.div3.l216">Zeuxidis hic vivae Parrhasiaeque manus. </l>
               <l n="text.body.div.div3.l217">Haec mihi non tripode nec Apollinis umbra retexit,</l>
               <l n="text.body.div.div3.l218">Sed deus et genitus ingenitusque simul. </l>
               <l n="text.body.div.div3.l219">Ille pater rerum, totum qui condidit orbem,</l>
               <l n="text.body.div.div3.l220">Veridicum sine quo credimus esse nihil. </l>
               <l n="text.body.div.div3.l221">Plura quidem dixit, sed non licet omnia fari</l>
               <l n="text.body.div.div3.l222">Donec erit Venetus victor in orbe leo.</l>
             </div>
            <div n="text.body.div.div4" type="poesis-elegia" met="elegiacum">
               <head n="text.body.div.div4.head">ILLUSTRISSIMO PRINCIPI AC EXCELLENTISSIMO DOMINO DOMINO LEONARDO LAURETANO <abbr n="text.body.div.div4.head.abbr">P.</abbr> THOMAS NIGER ARCHIPRESBYTER ET VICARIUS SPALATENSIS.</head>
            
               <l n="text.body.div.div4.l1">Cum fuerit vacuis manibus capitale verendos</l>
               <l n="text.body.div.div4.l2">Caesaris Assyrii crimen adire lares, </l>
               <l n="text.body.div.div4.l3">Scandere laurigeros timuit mea Musa penates</l>
               <l n="text.body.div.div4.l4">Munere regifico ni comitata foret. </l>
               <l n="text.body.div.div4.l5">Copia nulla mihi, flavi tibi nulla metalli</l>
               <l n="text.body.div.div4.l6">Cura, nec occiduo ditior orbe viget. </l>
               <l n="text.body.div.div4.l7">Ergo det alter opes. Ego, princeps, do tibi carmen,</l>
               <l n="text.body.div.div4.l8">Nec maius vates, quod dare posset, habet. </l>
               <l n="text.body.div.div4.l9">Gratius argento, fulvo pretiosius auro</l>
               <l n="text.body.div.div4.l10">Carmen et hoc tanto munera digna viro.</l>
               <l n="text.body.div.div4.l11">Verae carmen opes, nam cetera, carmina praeter,</l>
               <l n="text.body.div.div4.l12">Fortuna instabili datque rapitque manu. </l>
               <l n="text.body.div.div4.l13">Excipias igitur placido mea carmina vultu</l>
               <l n="text.body.div.div4.l14">Parva nec audacis munera sperne viri</l>
               <l n="text.body.div.div4.l15">Qui tua disparibus properet celebrare Camoenis</l>
               <l n="text.body.div.div4.l16">Gesta, Sophoclei cum pedis ista forent.</l>
               <l n="text.body.div.div4.l17">Munera parva quidem, sed dantis magna voluntas </l>
               <l n="text.body.div.div4.l18">Qua fertur superis gratius esse nihil.</l>
               <l n="text.body.div.div4.l19">Nec mirare, precor, si parvis magna movemus </l>
               <l n="text.body.div.div4.l20">Nec pudet exigua summa referre lyra.</l>
               <l n="text.body.div.div4.l21">Saepius aetherios mortalis <sic n="text.body.div.div4.l21.sic">homuntio</sic> divos </l>
               <l n="text.body.div.div4.l22">Retulit et superis thura Sabaea dedit.</l>
               <l n="text.body.div.div4.l23">Juppiter ignipotens laudari quolibet ore</l>
               <l n="text.body.div.div4.l24">Se sinit. En, parvis magna movere licet.</l>
               <l n="text.body.div.div4.l25">Tu quoque, fandi opibus quamvis sublimis abundes,</l>
               <l n="text.body.div.div4.l26">Et te Phoebus amet Pieridesque colant, </l>
               <l n="text.body.div.div4.l27">Ne tamen exiguo <corr n="text.body.div.div4.l27.corr">spernas</corr> celebrarier ore,</l>
               <l n="text.body.div.div4.l28">Quod solet ingenuos tollere ad astra viros. </l>
               <l n="text.body.div.div4.l29">Sol saepe occiduus, ventosaque cingitur astris</l>
               <l n="text.body.div.div4.l30">Luna, et in Oceanum flumina parva cadunt. </l>
               <l n="text.body.div.div4.l31">Caesaris arma Maro, Naso quoque Caesaris aras</l>
               <l n="text.body.div.div4.l32">Dixit et egregium munus uterque tulit.</l>
               <l n="text.body.div.div4.l33">Ast me laurigeros paupertas impulit audax </l>
               <l n="text.body.div.div4.l34">Disparibus numeris concelebrare lares.</l>
               <l n="text.body.div.div4.l35">Praemia parva peto, tam parvi <corr n="text.body.div.div4.l35.corr">carminis</corr> auctor, </l>
               <l n="text.body.div.div4.l36">Sunt tamen a magnis magna petenda viris.</l>
               <l n="text.body.div.div4.l37">Si me parva decent, dare te, reor, inclyte princeps, </l>
               <l n="text.body.div.div4.l38">Parva pudet, tamen haec sunt mihi parva satis.</l>
               <l n="text.body.div.div4.l39">Maxima sed dederis, multo maiora daturus,</l>
               <l n="text.body.div.div4.l40">Si dabitur placido principe posse frui</l>
               <l n="text.body.div.div4.l41">Laurigeros inter si connumerare clientes</l>
               <l n="text.body.div.div4.l42">Meque tui fati iusseris esse tubam</l>
               <l n="text.body.div.div4.l43">Sim licet incomptus nec tanto principe vates </l>
               <l n="text.body.div.div4.l44">Dignus; at interea vernula fidus ero.</l>
               <l n="text.body.div.div4.l45">Hoc ubi praestiteris, dabis in mea carmina vires,</l>
               <l n="text.body.div.div4.l46">Nec ne carminibus promptior alter erit. </l>
               <l n="text.body.div.div4.l47">Tu mibi Phoebus eris, tu numina cuncta sororum;</l>
               <l n="text.body.div.div4.l48">Te sine nec Phoebus, Musa nec ulla iuvat. </l>
               <l n="text.body.div.div4.l49">Vergilius culicem rudibus vix versibus olim</l>
               <l n="text.body.div.div4.l50">Fleverat et raptas pauper et aeger oves. </l>
               <l n="text.body.div.div4.l51">Accipe divitias et vatum maximus esto,</l>
               <l n="text.body.div.div4.l52">Dixit Tuscus eques ingeniumque dedit. </l>
               <l n="text.body.div.div4.l53">Caesaris arbitrio fugit et manet inclyta virtus</l>
               <l n="text.body.div.div4.l54">Et cadit ingenium statque favore suo.</l>
               <l n="text.body.div.div4.l55">Quantum ego Vergilio minor, hoc tu Caesare maior,</l>
               <l n="text.body.div.div4.l56">Qui quocumque pio carmen ab ore probas. </l>
               <l n="text.body.div.div4.l57">Ergo fave ceptis, nostras nec sperne Camoenas,</l>
               <l n="text.body.div.div4.l58">Cum stet in arbitrio turba verenda tuo. </l>
               <l n="text.body.div.div4.l59">Si nostram docto laudaveris ore Thaliam</l>
               <l n="text.body.div.div4.l60">Contingam summis sidera verticibus, </l>
               <l n="text.body.div.div4.l61">Protinus et triplicem spargam tua gesta per orbem</l>
               <l n="text.body.div.div4.l62">Sideribusque meo carmine notus eris. </l>
               <l n="text.body.div.div4.l63">At si forte meos, princeps, damnaveris versus</l>
               <l n="text.body.div.div4.l64">Accipiet nostros flamma vel unda modos. </l>
               <l n="text.body.div.div4.l65">Hactenus. Haec brevibus peraretur pagina verbis</l>
               <l n="text.body.div.div4.l66">Postmodo carminibus dux celebrande meis.</l>
               <lg n="text.body.div.div4.lg">
                  <l n="text.body.div.div4.lg.l1">Inclyte dux, patriae legum sanctissime censor,</l>
                  <l n="text.body.div.div4.lg.l2">Quem toga, quem bellum, quem decus omne canit,</l>
                  <l n="text.body.div.div4.lg.l3">Seu tua perdendos aperit facundia Turcas, </l>
                  <l n="text.body.div.div4.lg.l4">Seu dare pacato convenit hoste fidem,</l>
                  <l n="text.body.div.div4.lg.l5">Nam Paphiae Charites et virtus Pallados almae </l>
                  <l n="text.body.div.div4.lg.l6">Corpore se pariter constituere tuo.</l>
                  <l n="text.body.div.div4.lg.l7">Hinc sophiae, Leonarde, parens, hinc nobile sidus </l>
                  <l n="text.body.div.div4.lg.l8">Diceris, et patria nomen in urbe frequens,</l>
                  <l n="text.body.div.div4.lg.l9">Quam bene consuluit Veneto fortuna senatu </l>
                  <l n="text.body.div.div4.lg.l10">Quae Lauretanum praebuit aequa ducem.</l>
               </lg>
            </div>
         </div>
      </body>
  </text>
</TEI>