<TEI xmlns="http://www.tei-c.org/ns/1.0">
   <teiHeader>
      <fileDesc xml:id="lukarevic-i-partheniados-1">
         <titleStmt>
            <title ref="lukar01-c01-partheniados">Partheniados seu De cultu virginitatis liber I, versio electronica</title>
            <author ref="lukar01">
               <persName xml:lang="hr">Lukarević, Ivan</persName>
               <date>1622–1709</date>
            </author>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
               <persName>
                  <ref type="viaf" target="305660390">Irena Bratičević</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Ex MSto transcripsit</resp>
               <persName>Judita Uremović</persName>
            </respStmt>
         </titleStmt>
         <editionStmt>
            <edition>Izdanje prema digitalnom faksimilu rukopisa.</edition>
         </editionStmt>
         <extent ana="C">Mg:C versus 399, verborum 2510</extent>
         <publicationStmt>
            <p>elektronska verzija: Croatica et Tyrolensia, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date when-iso="2015-09">Rujna 2015</date>.</p>
         </publicationStmt>
         <sourceDesc>
            <p>
               <bibl>Dubrovnik, AMB 1307</bibl>
            </p>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="1"/>
          <tagUsage gi="body" occurs="1"/>
          <tagUsage gi="change" occurs="2"/>
          <tagUsage gi="choice" occurs="1"/>
          <tagUsage gi="closer" occurs="1"/>
          <tagUsage gi="corr" occurs="1"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="del" occurs="1"/>
          <tagUsage gi="div" occurs="1"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="editor" occurs="1"/>
          <tagUsage gi="encodingDesc" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="1"/>
          <tagUsage gi="keywords" occurs="3"/>
          <tagUsage gi="l" occurs="399"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="listChange" occurs="1"/>
          <tagUsage gi="milestone" occurs="17"/>
          <tagUsage gi="namespace" occurs="1"/>
          <tagUsage gi="orgName" occurs="1"/>
          <tagUsage gi="orig" occurs="1"/>
          <tagUsage gi="p" occurs="5"/>
          <tagUsage gi="particDesc" occurs="1"/>
          <tagUsage gi="persName" occurs="7"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="5"/>
          <tagUsage gi="resp" occurs="2"/>
          <tagUsage gi="respStmt" occurs="2"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="40"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="45"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="6"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
        </namespace>
      </tagsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1700" to="1737" period="17xx_2_third">1700–1737</date>
            
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - epica</term>
               <term>poesis - fragmentum</term>
            </keywords>
         </textClass>
      </profileDesc>
      <revisionDesc>
         <!-- nisu zabilježene intervencije druge ruke? -->
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2015-10-25</date>
               Zaglavlje i formatiranje za CroALa - početno.
               Spellcheck - označena pravopisna odstupanja.
            </change>
            <change>
               <persName>Irena</persName>
               <date>2015-10-03T17:55:00</date>
            </change>
         </listChange>
      </revisionDesc>
   </teiHeader>
   <text xml:base="urn:cts:croala:lukar01.croala584376.croala-lat1:" xml:lang="lat">
      <body n="text.body">
         <div n="text.body.div" type="poesis-epica" met="hexameter">
            <head n="text.body.div.head">
               Partheniados seu De cultu virginitatis, liber I
            </head>
            <l n="text.body.div.l1">Si te marmoream templis, si ponimus auream,</l>
            <l n="text.body.div.l2">Huc ades, et uotis iamdudum assueta uocari</l>
            <l n="text.body.div.l3">Virgo meis da felicem mihi carminis ortum,</l>
            <l n="text.body.div.l4">Da cursum facilem, teque ac tua dona canentis</l>
            <l n="text.body.div.l5">O bona diua pium uatis ne despice carmen.</l>
            <l n="text.body.div.l6">Et uos diuino semper pendentia nutu</l>
            <l n="text.body.div.l7">Agmina, pennati proceres, quibus integer aeui</l>
            <l n="text.body.div.l8">Flos oculis uernat, nec tardae bruma senectae</l>
            <l n="text.body.div.l9">Spargit inocciduos fatali uellere crines;</l>
            <l n="text.body.div.l10">Diuinum si quid meditor, mihi pondera terrae</l>
            <l n="text.body.div.l11">Excutite, et Coeli puros recludite fontes.</l>
            <l n="text.body.div.l12">Vos quoque Virginei quos intulit orbita lactis</l>
            <l n="text.body.div.l13">Regis in amplexum superi, sedesque beatas</l>
            <l n="text.body.div.l14">Terrarum aligeri quondam, nunc aurea mundi</l>
            <l n="text.body.div.l15">Lumina, lucentem Coelo quae cingitis agnum,</l>
            <l n="text.body.div.l16">Ferte simul, puerique pedem, <sic n="text.body.div.l16.sic">inuptaeque</sic> puellae</l>
            <l n="text.body.div.l17">Lilia uestra cano. Sed nec mihi <sic n="text.body.div.l17.sic">delphica</sic> mentem</l>
            <l n="text.body.div.l18">Flamma regat, nec Pierii chorus incola collis</l>
            <l n="text.body.div.l19">Castalio dubium deducat fonte liquorem.</l>
            <l n="text.body.div.l20">Illa etiam Idalios tinxerunt pocula uates,</l>
            <l n="text.body.div.l21">Et flammis quandoque nocentibus ardet Apollo.</l>
            <l n="text.body.div.l22">Nullam quaero facem, radiet quae luce maligna,</l>
            <l n="text.body.div.l23">Et qui non sapiat Caelum mihi desipit humor</l>
            <milestone n="text.body.div.milestone1" unit="page"/>
            <l n="text.body.div.l24">Sit rogo caelicolae nostri caelestis origo</l>
            <l n="text.body.div.l25">Carminis, <sic n="text.body.div.l25.sic">aethereumque</sic> trahat mea musa uigorem,</l>
            <l n="text.body.div.l26">Ut quondam Isacidum sacro mens ebria uatum</l>
            <l n="text.body.div.l27">Flamine <sic n="text.body.div.l27.sic">sydereos</sic> traxit de numine sensus,</l>
            <l n="text.body.div.l28">Diuinoque suos animauit robore cantus.</l>
            <l n="text.body.div.l29">Prima pudicitiae custos, dux prima ruboris,</l>
            <l n="text.body.div.l30">Quo tenerum aetatis uer uiuida pingit honestas,</l>
            <l n="text.body.div.l31">Est fuga. Ueloces Parthorum more sagittas</l>
            <l n="text.body.div.l32">Iactet Parthenius fugitiuo corpore miles,</l>
            <l n="text.body.div.l33">Et tergo, non fronte gerat cum Cypride bellum.</l>
            <l n="text.body.div.l34">Heu male consumptos sero deflebit amores,</l>
            <l n="text.body.div.l35">Et frustra exactos per gaudia foeda Decembres</l>
            <l n="text.body.div.l36">Damnabit grauis ipse sibi, et nec carus amicis</l>
            <l n="text.body.div.l37">Nec Patriae, Venerem qui <sic n="text.body.div.l37.sic">marte</sic> lacesset aperto</l>
            <l n="text.body.div.l38">Turpe putans refugo uitare incendia gressu.</l>
            <l n="text.body.div.l39">At non sic Phariae molimina blanda puellae</l>
            <l n="text.body.div.l40">Josephus fregit, postquam turbauit <sic n="text.body.div.l40.sic">heriles</sic>
            </l>
            <l n="text.body.div.l41">Luminibus nigris oculos, et corpore pulcro,</l>
            <l n="text.body.div.l42">Ignarus, caecum castis quoque uultibus ignem</l>
            <l n="text.body.div.l43">Posse trahi atque ipsum roseis obstare pudorem</l>
            <l n="text.body.div.l44">Virginibus, dum flos rubicundae irritat amorem</l>
            <l n="text.body.div.l45">Frontis, et ingenuo quae fulget gratia uultu.</l>
            <l n="text.body.div.l46">Ille quidem recti memor, et uirtutis auarus</l>
            <milestone n="text.body.div.milestone2" unit="page"/>
            <l n="text.body.div.l47">Munera, blanditias, et mollia uerba precantis</l>
            <l n="text.body.div.l48">Forsitan, et lachrymas qualis Marpesia cautes,</l>
            <l n="text.body.div.l49">Duraque, Carpathio quae tunditur aequore rupes</l>
            <l n="text.body.div.l50">Spreuit <sic n="text.body.div.l50.sic">inacessus</sic> Cypridi, precibusque doloris.</l>
            <l n="text.body.div.l51">Tunc primum obsequii uiolauit iura benigni</l>
            <l n="text.body.div.l52">Nobile Mancipium, toruumque aspexit, et acres</l>
            <l n="text.body.div.l53">Iratum miti concepit pectore flammas,</l>
            <l n="text.body.div.l54">Mille trahens uarios perculsa fronte colores.</l>
            <l n="text.body.div.l55">Fraternus furor, et putri nox atra profundi,</l>
            <l n="text.body.div.l56">Exilium patriae, seruilia uincula, tellus</l>
            <l n="text.body.div.l57">Barbara, rapta sibi crudeli funere Mater</l>
            <l n="text.body.div.l58">Iam leue uulnus erant. Aegyptia peius amauit</l>
            <l n="text.body.div.l59">Coniux, quam fratres poterant odisse, pudico</l>
            <l n="text.body.div.l60">Plus metuenda fuit Iuveni peregrina uoluptas,</l>
            <l n="text.body.div.l61">Quam consanguineo flagrans in pectore liuor.</l>
            <l n="text.body.div.l62">Non tamen inuictus generosi sanguinis heros</l>
            <l n="text.body.div.l63">Nutauit sed nec dextra, nec uiribus usus,</l>
            <l n="text.body.div.l64">Nec Martis Clypeo est, nec acinace gnarus apertam</l>
            <l n="text.body.div.l65">Vim contra blandos nil posse cupidinis arcus</l>
            <l n="text.body.div.l66">At neque facunda tentavit uoce ruentis</l>
            <l n="text.body.div.l67">In scelus infandum dominae reuocare furorem;</l>
            <l n="text.body.div.l68">Tunc etenim docti male uox consumitur oris,</l>
            <milestone n="text.body.div.milestone3" unit="page"/>
            <l n="text.body.div.l69">Cum timor est, caeco mentem ne fascinet astu</l>
            <l n="text.body.div.l70">Foemina, neue reum tandem se lugeat actor.</l>
            <l n="text.body.div.l71">Scilicet arguti uultus plus muta uenustas,</l>
            <l n="text.body.div.l72">Quam vox causidici persuadet larga diserti.</l>
            <l n="text.body.div.l73">Unica seruauit iuuenem fuga. Nam simul atram</l>
            <l n="text.body.div.l74">Sensit adesse luem, quam turpis dextera tactu</l>
            <l n="text.body.div.l75">Vestibus afflaret summis, exterrita qualis</l>
            <l n="text.body.div.l76">Agricola coniux, occultum forte sub herbis,</l>
            <l n="text.body.div.l77">Quas gremio complexa tenet, si conspicit anguem,</l>
            <l n="text.body.div.l78">Concutitur trepidans, gremiumque repente resoluit</l>
            <l n="text.body.div.l79">Immemor herbarum, et malefida cyclade corpus</l>
            <l n="text.body.div.l80">Liberat, ac tumidi fugit horrida colla colubri:</l>
            <l n="text.body.div.l81">Sic Puer, ut <sic n="text.body.div.l81.sic">phariae</sic> uidit sibi pallia nuptae</l>
            <l n="text.body.div.l82">Prensa manu, infectos humeris excussit amictus</l>
            <l n="text.body.div.l83">Perfusus pallore genas, celeremque nefando</l>
            <l n="text.body.div.l84">Limine proripuit gressum, et frustratus amantem est.</l>
            <l n="text.body.div.l85">Hanc insiste uiam, pedibusque impressa fugacis</l>
            <l n="text.body.div.l86">Isacidae preme sollicitis vestigia plantis</l>
            <l n="text.body.div.l87">Quisquis adhuc primum naturae in pectore florem</l>
            <l n="text.body.div.l88">Conservas, cinere obductas ne tange doloso</l>
            <l n="text.body.div.l89">Prunas, et siquae uel summis vestibus <sic n="text.body.div.l89.sic">haerit</sic>,</l>
            <l n="text.body.div.l90">Excute fallacem tacta cum ueste fauillam.</l>
            <l n="text.body.div.l91">Si nulla est contracta lues, tamen excute nullam;</l>
            <l n="text.body.div.l92">Et uel praecipitem suspectae limine sedis</l>
            <milestone n="text.body.div.milestone4" unit="page"/>
            <l n="text.body.div.l93">Carpe fugam, missumque retro ne respice postem,</l>
            <l n="text.body.div.l94">Ni tua Letifero sale vix durescere membra, </l>
            <l n="text.body.div.l95">Lotea ceu riguit male salso marmore coniux.</l>
            <l n="text.body.div.l96">Ergo time, tenuis quamvis sit causa timoris.</l>
            <l n="text.body.div.l97">Virginei custos timor est fidissimus horti.</l>
            <l n="text.body.div.l98">Cerua canem timet, agna lupum, lupus ipse leaenam,</l>
            <l n="text.body.div.l99">Accipiter Iouis aligerum, accipitremque columba</l>
            <l n="text.body.div.l100">Cristatae uolucris leo cantus, omnia uirgo;</l>
            <l n="text.body.div.l101">Et uirides dumum seu dimouere lacertae,</l>
            <l n="text.body.div.l102">Seu flatu exiguo frondem fluuialis arundo</l>
            <l n="text.body.div.l103">Concussit, totis tremit artubus, horret et ipsam,</l>
            <l n="text.body.div.l104">Si nullum discrimen adest, discriminis umbram.</l>
            <l n="text.body.div.l105">Audacem trepidat Mauors, timidumque lacessit.</l>
            <l n="text.body.div.l106">At uenus audentem sequitur, metuitque timentem.</l>
            <l n="text.body.div.l107">Quid tamen in primis fugere illibata iuuentus,</l>
            <l n="text.body.div.l108">Quemque sibi morum, uitaeque adhibere magistrum,</l>
            <l n="text.body.div.l109">Quos comitum fidos, quos ducere debeat hostes</l>
            <l n="text.body.div.l110">Expediam. Sexus, quos et natura diremit,</l>
            <l n="text.body.div.l111">Et ratio, raro sine crimine mutua iungunt</l>
            <l n="text.body.div.l112">Colloquia, innatos animis nisi temperet aestus</l>
            <l n="text.body.div.l113">Virtutis nexus, uel sanguinis. Hunc ubi demas,</l>
            <l n="text.body.div.l114">Plus uitanda uiris est foemina, uirque puellis,</l>
            <l n="text.body.div.l115">Quam rapidis uitetur <sic n="text.body.div.l115.sic">Olympica</sic> meta quadrigis,</l>
            <milestone n="text.body.div.milestone5" unit="page"/>
            <l n="text.body.div.l116">
               <sic n="text.body.div.l116.sic">Scillaeus</sic> ratibus uortex, Getulaque syrtis.</l>
            <l n="text.body.div.l117">Ah puer ah tenerae matris timor, aureus ora</l>
            <l n="text.body.div.l118">Cui nunc irradiat pudor, et festiua uigorem</l>
            <l n="text.body.div.l119">Afflant purpureum syncerae lumina frontis,</l>
            <l n="text.body.div.l120">Heu fuge Gorgoneos uultus. Non te ipse triformi</l>
            <l n="text.body.div.l121">Pegasus expediet monstro, si dura subibis</l>
            <l n="text.body.div.l122">Gaudia, queis animos eneruat saeua Dione:</l>
            <l n="text.body.div.l123">Turpe uiro patiere iugum: Te uilis inertes</l>
            <l n="text.body.div.l124">Ad calathos rediget probrosaque pensa uoluptas,</l>
            <l n="text.body.div.l125">Sis licet Alcides, sis <sic n="text.body.div.l125.sic">Larissaeus</sic> Achilles.</l>
            <l n="text.body.div.l126">Hunc etenim Atridis pariter, Priamoque timendum</l>
            <l n="text.body.div.l127">Euersorem Asiae segni Lycomedis in aula</l>
            <l n="text.body.div.l128">Proh cineris pudor Hectorei! Sub imagine sexus</l>
            <l n="text.body.div.l129">Imbellis, uiridi uersantem brachia thyrso,</l>
            <l n="text.body.div.l130">Inuictoque rudes tenuantem pollice lanas</l>
            <l n="text.body.div.l131">Mollis ad arbitrium dominae, deprendit Ulysses.</l>
            <l n="text.body.div.l132">Illum etiam, fortes cui delassare lacertos</l>
            <l n="text.body.div.l133">Argolici nunquam potuerunt iussa tyranni,</l>
            <l n="text.body.div.l134">Quem neque Lernaeus numeroso terruit anguis</l>
            <l n="text.body.div.l135">Vertice, sanguineo nec Stymphalis humida rostro,</l>
            <l n="text.body.div.l136">Centaurusque minax, et forma tricorporis umbrae,</l>
            <l n="text.body.div.l137">Femineae fregere manus, iacuitque per herbam</l>
            <l n="text.body.div.l138">Clauae ingens pondus, tergumque immane leonis</l>
            <milestone n="text.body.div.milestone6" unit="page"/>
            <l n="text.body.div.l139">Dum lanosa, viri posito Tirynthius ore, </l>
            <l n="text.body.div.l140">Inter Maeonias ducebat penna puellas.</l>
            <l n="text.body.div.l141">Hercule, te melior tamen, et Chironis alumno</l>
            <l n="text.body.div.l142">Mollibus a laqueis tragico deterreat heros</l>
            <l n="text.body.div.l143">Euentu, et cautam reddat formidine mentem.</l>
            <l n="text.body.div.l144">Aspice, ut ingenti, quo confluit ira, theatro	</l>
            <l n="text.body.div.l145">Ludere feralem dura sub compede ludum</l>
            <l n="text.body.div.l146">Cogitur, utque suis hostilia gaudia pascit</l>
            <l n="text.body.div.l147">Ludibriis gemino uiduatus lumine Samson</l>
            <l n="text.body.div.l148">Hic vir, hic est, quo terrigenum neque fortior ullus,</l>
            <l n="text.body.div.l149">Nec fuit inviso <sic n="text.body.div.l149.sic">Solimis</sic> funestior hosti</l>
            <l n="text.body.div.l150">Quot matrum extorsit gemitus, quot cladis aceruos</l>
            <l n="text.body.div.l151">Edidit, <sic n="text.body.div.l151.sic">aethereo</sic> seu cum correptus ab aestu</l>
            <l n="text.body.div.l152">Hostiles inimicum ignem iactaret in agros,</l>
            <l n="text.body.div.l153">Euulsam trepido seu forte rudentis ab ore</l>
            <l n="text.body.div.l154">Coniurata ferox torqueret in agmina malam.</l>
            <l n="text.body.div.l155">Felix, <sic n="text.body.div.l155.sic">idalio</sic> si cautus ab igne, torosam</l>
            <l n="text.body.div.l156">Ceruicem indecores nunquam posuisset in ulnas.</l>
            <l n="text.body.div.l157">Heu quae praecipitem rapis in ludibria mentem</l>
            <l n="text.body.div.l158">Blanda lues animi? Puerilis naenia torus</l>
            <l n="text.body.div.l159">Samsoni canitur, dum segnis turpe recumbit</l>
            <l n="text.body.div.l160">Fallaci gremio, arcani, quod crine latebat,</l>
            <l n="text.body.div.l161">Proditor, atque sui. Pecudis tondetur ad instar</l>
            <milestone n="text.body.div.milestone7" unit="page"/>
            <l n="text.body.div.l162">Vastator  nemorum, debellatorque leonum</l>
            <l n="text.body.div.l163">Invictus uigor ille animi, uis illa iuuentae</l>
            <l n="text.body.div.l164">Abscisso cum crine perit, fugit ardua membris</l>
            <l n="text.body.div.l165">Virtus, et toto nusquam est in corpore Samson.</l>
            <l n="text.body.div.l166">Quid superest, nisi capta gemens ut lumina perdat</l>
            <l n="text.body.div.l167">Quae iam perdiderat mendacis in ore puellae;</l>
            <l n="text.body.div.l168">Utque <sic n="text.body.div.l168.sic">Dioneo</sic> ludens Cyclopeo theatro</l>
            <l n="text.body.div.l169">Tandem aliena suis inuoluat fata ruinis?</l>
            <l n="text.body.div.l170">Haec te Virgo puer uulgata pericula cautum,</l>
            <l n="text.body.div.l171">Haec faciant auersantem insidiosa minoris</l>
            <l n="text.body.div.l172">Sexus blandimenta; rudem, toruamque pudori</l>
            <l n="text.body.div.l173">Effigiem praetende; rudis fuit incola ruris</l>
            <l n="text.body.div.l174">Castus Amazonides, patrii cui limina tecti</l>
            <l n="text.body.div.l175">Tuta fuere minus, quam Sylvae, ac lustra ferarum;</l>
            <l n="text.body.div.l176">Namque sua reperit pereuntem in fronte nouercam.</l>
            <l n="text.body.div.l177">Nunc age diversas uitandae <sic n="text.body.div.l177.sic">Amathuntidis</sic> artes</l>
            <l n="text.body.div.l178">Ingredere, et uarios, fuga queis patet, inspice colles.</l>
            <l n="text.body.div.l179">Mille modos fugiendi, ut mille pericula candor</l>
            <l n="text.body.div.l180">Mentis habet, Sacros alii subiere recessus</l>
            <l n="text.body.div.l181">Templorum, ut nocuos, quos dira mouebat <sic n="text.body.div.l181.sic">Erynnis</sic>.</l>
            <l n="text.body.div.l182">Numinis et Diuum reuerentia frangeret aestus.</l>
            <l n="text.body.div.l183">Ast alii, simul ac uitium tentare medullas</l>
            <milestone n="text.body.div.milestone8" unit="page"/>
            <l n="text.body.div.l184">
               <sic n="text.body.div.l184.sic">Caeperat</sic>, in rigidos nudato corpore uepres</l>
            <l n="text.body.div.l185">Prosiluere, luemque pio extinxere cruore.</l>
            <l n="text.body.div.l186">Nonnulli, ut stimulos blandi sensere furoris,</l>
            <l n="text.body.div.l187">Threicio <sic n="text.body.div.l187.sic">bachante</sic> sub interlunia uento,</l>
            <l n="text.body.div.l188">Cum riget omnis humus, detractis uestibus artus</l>
            <l n="text.body.div.l189">In gelida collo tenus immersere palude,</l>
            <l n="text.body.div.l190">Et propriis uenerem suffocauere sub undis.</l>
            <l n="text.body.div.l191">Sunt qui florentes, queis forma inimica nocebat,</l>
            <l n="text.body.div.l192">Corrupere genas macie, et pallentibus umbris,</l>
            <l n="text.body.div.l193">Aut pulcros texere nigra fuligine uultus,</l>
            <l n="text.body.div.l194">Quique ausi ferro infidos lacerare lepores,</l>
            <l n="text.body.div.l195">Mentis uirgineum decorarunt sanguine florem.</l>
            <l n="text.body.div.l196">Sunt quoque qui teneram, officio cogente, puellam</l>
            <l n="text.body.div.l197">Affati, fortem, ceu quondam Scaeuola, flammis</l>
            <l n="text.body.div.l198">Iniecere manum, dolor ut siccaret amoris</l>
            <l n="text.body.div.l199">Illiciti fontem. Vulcanum Erycina nocentem</l>
            <l n="text.body.div.l200">Tunc sensit, plusquam Herculeis tunc Hydra fauillis</l>
            <l n="text.body.div.l201">Extirpata momordit humum, et per uulnera uictor</l>
            <l n="text.body.div.l202">Incestos castis domuit pudor ignibus ignes.</l>
            <l n="text.body.div.l203">At multos timor, et niueae constantia mentis</l>
            <l n="text.body.div.l204">Urbibus abductos inter spelaea ferarum</l>
            <l n="text.body.div.l205">Occuluit, quibus herba dapes, et dura cubile</l>
            <l n="text.body.div.l206">Suppeditabat humus, nec egentibus ora fouebat</l>
            <milestone n="text.body.div.milestone9" unit="page"/>
            <l n="text.body.div.l207">Aut ceres, aut liquor exiguus rorantis Iacchi:</l>
            <l n="text.body.div.l208">Quippe sitim puro gaudentes fallere rivo,</l>
            <l n="text.body.div.l209">Et raptim carpto uitam traducere uictu,</l>
            <l n="text.body.div.l210">Ac tenuem Joue sub gelido libare soporem,</l>
            <l n="text.body.div.l211">Mentem exercebant, Coeloque animoque fruentes</l>
            <l n="text.body.div.l212">Omne rebellantis vitium ab radice secabant</l>
            <l n="text.body.div.l213">Corporis, inque ipso iugulabant fomite pestem</l>
            <l n="text.body.div.l214">Matris Acidaliae, cui pabula sufficit Euan,</l>
            <l n="text.body.div.l215">Argutaeque dapes, et inertis culcita lecti.</l>
            <l n="text.body.div.l216">Ast illam labor, et rigidi patientia Coeli,</l>
            <l n="text.body.div.l217">Insomnes oculi, quaesiti sponte dolores,</l>
            <l n="text.body.div.l218">Et sitis, et macies et pallida frangit egestas.</l>
            <l n="text.body.div.l219">Ergo inopes vario subigebant membra labore</l>
            <l n="text.body.div.l220">Magnanimi Heroes. Poenarum nomina mille,</l>
            <l n="text.body.div.l221">Mille nocendi artes aderant. Pars rupis obesae</l>
            <l n="text.body.div.l222">Imbribus obiecto uitam damnauerat antro,</l>
            <l n="text.body.div.l223">Tuta inter latebras tantum arbitrata pudoris</l>
            <l n="text.body.div.l224">Luce, pars Libycis exusta caloribus, atram</l>
            <l n="text.body.div.l225">Sole <sic n="text.body.div.l225.sic">subardenti</sic> contraxit corpore noctem</l>
            <l n="text.body.div.l226">Nigra genis, et nigra humero, sed candida corde.</l>
            <l n="text.body.div.l227">Hi sibi sub trunco sedem fixere cauatae</l>
            <l n="text.body.div.l228">Arboris, hos tumuli, simulacraque luce carentes</l>
            <l n="text.body.div.l229">Excepere, procul patriis Antonius ingens</l>
            <milestone n="text.body.div.milestone10" unit="page"/>
            <l n="text.body.div.l230">Sedibus undantes Libyae transmittit arenas,</l>
            <l n="text.body.div.l231">Semiuiroque uiam monstrante allabitur antro</l>
            <l n="text.body.div.l232">
               <sic n="text.body.div.l232.sic">Syluicolae</sic> Pauli, quem non virtutis egentem</l>
            <l n="text.body.div.l233">Incorrupta fides, caecique cupidinis horror</l>
            <l n="text.body.div.l234">Impulit in rupes, uicenaque lustra latentem</l>
            <l n="text.body.div.l235">Monte sub abrupto glacie durauit, et aestu.</l>
            <l n="text.body.div.l236">At premit excelsi fastigia summa cylindri</l>
            <l n="text.body.div.l237">Immotus Simeon, nudos aquilonibus artus</l>
            <l n="text.body.div.l238">Obiciens, et nec fontem, nec pabula captat,</l>
            <l n="text.body.div.l239">Dum cupidam parcit Coeli dulcedine mentem.</l>
            <l n="text.body.div.l240">Facundum quoque castus amor Stridonis alumnum</l>
            <l n="text.body.div.l241">Rupibus affixit <sic n="text.body.div.l241.sic">Bethleis</sic>, publica postquam</l>
            <l n="text.body.div.l242">Magnum <sic n="text.body.div.l242.sic">aclamauit</sic> Romani pompa theatri</l>
            <l n="text.body.div.l243">Praeceptorem orbis; sed quamvis arida nudus</l>
            <l n="text.body.div.l244">Tunderet ossa lapis, rugosaque corpore toto</l>
            <l n="text.body.div.l245">Horreret macies, blandis tamen improba spectris</l>
            <l n="text.body.div.l246">Romulei luxus mentem turbabat imago,</l>
            <l n="text.body.div.l247">Nec nisi <sic n="text.body.div.l247.sic">palladio</sic> concessit fracta labore.</l>
            <l n="text.body.div.l248">Sed nisi te superi stimulauerit aura Fauoni,</l>
            <l n="text.body.div.l249">Et mentem vigor omnipotens afflarit Olympi,</l>
            <l n="text.body.div.l250">Non tibi montanos suadebo habitare recessus.</l>
            <l n="text.body.div.l251">Saepe etenim tristes niueis nocuere latebrae</l>
            <l n="text.body.div.l252">Mentibus, irrepsitque lues ignobilis oci,</l>
            <milestone n="text.body.div.milestone11" unit="page"/>
            <l n="text.body.div.l253">Nulla ubi sunt laudis certamina, nulla Minervae.</l>
            <l n="text.body.div.l254">Urbibus in mediis populique in luce frequentis</l>
            <l n="text.body.div.l255">Secum habitare pudor nouit, sedemque quietam</l>
            <l n="text.body.div.l256">Ignotus reperit sub noti limine tecti.</l>
            <l n="text.body.div.l257">Nonne vides, ut sub gradibus celare paternis</l>
            <l n="text.body.div.l258">Post longum patriae exilium se perstat Alexis,</l>
            <l n="text.body.div.l259">Coniugis ut uultus, et lumina cara parentum</l>
            <l n="text.body.div.l260">Ancipiti fallat cultuque habituque perustus</l>
            <l n="text.body.div.l261">Solibus, aeger, inops, quantum heu mutatus ab illo</l>
            <l n="text.body.div.l262">Qui tenerum viridi vincebat Nirea forma,</l>
            <l n="text.body.div.l263">Ora aliena suis cum suspendebat ocellis.</l>
            <l n="text.body.div.l264">Interea crebris plangentes pectora palmis</l>
            <l n="text.body.div.l265">Crudelem coniux, crudelem mater Alexim,</l>
            <l n="text.body.div.l266">Longaeuusque uocat genitor, fletuque rigentes</l>
            <l n="text.body.div.l267">Euincunt cautes. Plorantibus assonat omnis</l>
            <l n="text.body.div.l268">Mauortis tellus, flerunt <sic n="text.body.div.l268.sic">capitolia</sic> alta,</l>
            <l n="text.body.div.l269">Formosae uitreis fleuerunt Naiades undis,</l>
            <l n="text.body.div.l270">Emisitque cauo gemitum <sic n="text.body.div.l270.sic">Tyberinus</sic> ab alueo.</l>
            <l n="text.body.div.l271">Nec tamen aut lachrymis, aut flectitur ille querelis,</l>
            <l n="text.body.div.l272">Certus nulli hominum sua prodere nomina, donec</l>
            <l n="text.body.div.l273">Frigida mors graciles anima secreuerit artus:</l>
            <l n="text.body.div.l274">Tantus amor sua corda suis cruciare <sic n="text.body.div.l274.sic">hymeneis</sic>.</l>
            <l n="text.body.div.l275">Rara pudicitiae sunt haec miracula; nullus</l>
            <milestone n="text.body.div.milestone12" unit="page"/>
            <l n="text.body.div.l276">Hic tamen illicitae vapor intercedere taedae,</l>
            <l n="text.body.div.l277">Insidiae poterant nullae: procul abfuit hostis:</l>
            <l n="text.body.div.l278">Casta domus, castae fuerant materque sororque</l>
            <l n="text.body.div.l279">Ipsaque castum oculis uxor spirabat amorem.</l>
            <l n="text.body.div.l280">Quid si proiecti <sic n="text.body.div.l280.sic">Syren</sic> tibi bella pudoris</l>
            <l n="text.body.div.l281">Collecto moueat <sic n="text.body.div.l281.sic">Phlegetonte</sic>, omnemque leporum,</l>
            <l n="text.body.div.l282">Turbam, omnes blandae Cythereidos explicet artes,</l>
            <l n="text.body.div.l283">Et nusquam pateat fuga? Tunc heu triste subibis</l>
            <l n="text.body.div.l284">Discrimen; tamen aude animis: immota uoluntas</l>
            <l n="text.body.div.l285">Dum perstet, dabit arma pudor. De culmine recti</l>
            <l n="text.body.div.l286">Nemo cadit, nisi quem deturbat mobile mentis</l>
            <l n="text.body.div.l287">Arbitrium, inuitumque nequit mordere uoluptas.</l>
            <l n="text.body.div.l288">Ars ubi nulla fuit, tamen artem castus Aquinas</l>
            <l n="text.body.div.l289">Inuenit Veneris iugulandae uecte tenaci</l>
            <l n="text.body.div.l290">Obductus carcer fugiendi obstruxerat omnem</l>
            <l n="text.body.div.l291">Spemque aditumque, cupidines cum perdita luxu,</l>
            <l n="text.body.div.l292">Et <sic n="text.body.div.l292.sic">stygiis</sic> imbuta dolis sine fronte puella</l>
            <l n="text.body.div.l293">Constitit improuisa oculis. Exterrita uirtus</l>
            <l n="text.body.div.l294">Quae casus dedit arma rapit: dedit ignea casus</l>
            <l n="text.body.div.l295">Arma: ignem rapit, et flagrantis uerbere torris</l>
            <l n="text.body.div.l296">Pellit feminea latitantem fronte Megaeram.</l>
            <l n="text.body.div.l297">At tibi captiuas holoserica uincula palmas,</l>
            <l n="text.body.div.l298">Heu stringunt tibi uincla pedes, uiolentaque mollis</l>
            <milestone n="text.body.div.milestone13" unit="page"/>
            <l n="text.body.div.l299">
               <sic n="text.body.div.l299.sic">Niceta</sic> generose tori te stramina mulcent.</l>
            <l n="text.body.div.l300">Deliciis pugnat pietate ferocior hostis,</l>
            <l n="text.body.div.l301">Dum tibi delicium vult extorquere pudoris.</l>
            <l n="text.body.div.l302">Is locus insidiis; quâ se mitissima tellus</l>
            <l n="text.body.div.l303">Induit in florem, legitur. conspirat amoeni</l>
            <l n="text.body.div.l304">In tua damna puer proles pulcherrima ueris.</l>
            <l n="text.body.div.l305">Ipsa ligustra tuo candent inimica ligustro,</l>
            <l n="text.body.div.l306">Et rosa uirgineo rubet insidiosa rubori.</l>
            <l n="text.body.div.l307">Muscosi fontes, lambentes gramina riui,</l>
            <l n="text.body.div.l308">Et cedrus, et quaecunque comis felicibus arbor</l>
            <l n="text.body.div.l309">Luxuriat, nemorumque oculis gratissimus horror,</l>
            <l n="text.body.div.l310">Et volucrum dulces animae, gemitusque canori</l>
            <l n="text.body.div.l311">Nympharum choreeque leues, uultusque proterui</l>
            <l n="text.body.div.l312">Heu coniuratis tibi lene leporibus urgent</l>
            <l n="text.body.div.l313">Tormentum. Si cantat olor, si Thracia pellex</l>
            <l n="text.body.div.l314">Dulce gemit uiridis pendens de uertice Rami,</l>
            <l n="text.body.div.l315">In tua fundit olor ferale pericula murmur,</l>
            <l n="text.body.div.l316">Et sortis Philomela suae tibi triste minatur</l>
            <l n="text.body.div.l317">Dedecus, arguto si sibilat aura susurro,</l>
            <l n="text.body.div.l318">Aura tuo iuuenis non sibilat aequa pudori.</l>
            <l n="text.body.div.l319">Omnia circaeis te blandimenta uenenis</l>
            <l n="text.body.div.l320">Oblita circumstant. Sed mens adamantina nullis</l>
            <l n="text.body.div.l321">Flectitur illecebris. Iam proelia cominus hostis</l>
            <milestone n="text.body.div.milestone14" unit="page"/>
            <l n="text.body.div.l322">Admouet. E medio <sic n="text.body.div.l322.sic">perfrictae</sic> foemina frontis</l>
            <l n="text.body.div.l323">Agmine ludentum erumpit, fusisque lacertis</l>
            <l n="text.body.div.l324">Te petit inuiolate pudor, tibi uipera pestem</l>
            <l n="text.body.div.l325">Fronte, superciliis, oculisque intentat, et ore,</l>
            <l n="text.body.div.l326">In te totum <sic n="text.body.div.l326.sic">Aheronta</sic> uomit, mentisque pudicae</l>
            <l n="text.body.div.l327">Arietat intactam repetitis fraudibus arcem.</l>
            <l n="text.body.div.l328">Quis tibi tunc animus? Manibus <sic n="text.body.div.l328.sic">bombicina</sic> telum</l>
            <l n="text.body.div.l329">Vincla negant, pedibusque fugam. Iam te premit hostis</l>
            <l n="text.body.div.l330">Undique iam uictor resonat Paeana tyrannus.</l>
            <l n="text.body.div.l331">O male concepti spes intercisa triumphi!</l>
            <l n="text.body.div.l332">Nicetas captus, uinctus, resupinus, inermis</l>
            <l n="text.body.div.l333">Pugnat, uincit adhuc: linguam, quae libera uinclis</l>
            <l n="text.body.div.l334">Sola fuit, linguam generoso dente recisam</l>
            <l n="text.body.div.l335">Vibrat in obstantem furiam frustoque diserto</l>
            <l n="text.body.div.l336">Imprimit infamem scelerata in frontem lituram,</l>
            <l n="text.body.div.l337">Et foedum euadit non turpi uulnere uulnus:</l>
            <l n="text.body.div.l338">Usque adeo nunquam sine telo est casta uoluntas.</l>
            <l n="text.body.div.l339">Audax praecipitem quandoque e <sic n="text.body.div.l339.sic">menibus</sic> altis</l>
            <l n="text.body.div.l340">Emisit saltum pudor, et discrimine vitae</l>
            <l n="text.body.div.l341">Discrimen trepidi sine labe redemit honoris.</l>
            <l n="text.body.div.l342">Ipse ego, quâ Ausoniam gaudentis oloribus Arni</l>
            <l n="text.body.div.l343">Caerulei latices lento mordent argento</l>
            <l n="text.body.div.l344">Insignem uidi iuuenem, cui forma pudorem</l>
            <milestone n="text.body.div.milestone15" unit="page"/>
            <l n="text.body.div.l345">Ornabat, formamque pudor, roseisque fluebant</l>
            <l n="text.body.div.l346">Mella labris apibus deducta, insignia gentis</l>
            <l n="text.body.div.l347">Quae fuerant, sed melle suo pretiosior olli</l>
            <l n="text.body.div.l348">Lac erat, intacti quo candent lilia cordis.</l>
            <l n="text.body.div.l349">Illum omnes generumque sibi, sponsumque puellis</l>
            <l n="text.body.div.l350">Optauere suis generoso e sanguine matres,</l>
            <l n="text.body.div.l351">Omnes hinc pulchros suspirauere nepotes.</l>
            <l n="text.body.div.l352">Auersus Cypriam tamen, et quoscunque <sic n="text.body.div.l352.sic">hymeneos</sic>,</l>
            <l n="text.body.div.l353">Iam dudum ille suos Coelo sacrarat amores,</l>
            <l n="text.body.div.l354">Propositique tenax matrum irrita uota fefellit.</l>
            <l n="text.body.div.l355">Indignata suas deludi Amathuntia flammas</l>
            <l n="text.body.div.l356">Artificem immisit scelerum artificemque leporum</l>
            <l n="text.body.div.l357">In iuuenis conclaue lupam, et ne poste pateret</l>
            <l n="text.body.div.l358">Effugium, ualuas uinclis obduxit ahenis.</l>
            <l n="text.body.div.l359">Concussit subiti facies inopina pericli</l>
            <l n="text.body.div.l360">Insuetum trepidare animum, fugitque repente</l>
            <l n="text.body.div.l361">Mutatus pallore rubor; tamen omnia lustrat</l>
            <l n="text.body.div.l362">Virginitas captiua, locum si forte saluti</l>
            <l n="text.body.div.l363">Inveniat: sperare vetat timor: utile tandem</l>
            <l n="text.body.div.l364">Consilium reperit spes obluctata timori</l>
            <l n="text.body.div.l365">Sed plenum ancipiti discrimine. Pariete summo</l>
            <l n="text.body.div.l366">Lucem aditus tecto paruus dabat; inde deorsum</l>
            <l n="text.body.div.l367">Lapsus erat praeceps, et plurima mortis imago.</l>
            <milestone n="text.body.div.milestone16" unit="page"/>
            <l n="text.body.div.l368">Hac placet effugium, capitis nec cura retardat.</l>
            <l n="text.body.div.l369">Imminet hinc vitae discrimen, at inde pudoris.</l>
            <l n="text.body.div.l370">Qualis eques tergo instantem dum cominus hostem</l>
            <l n="text.body.div.l371">Cernit equo celeri fugiens, si forte profundae</l>
            <l n="text.body.div.l372">Atque hinc hostilis furor, hinc deterreat atrox</l>
            <l n="text.body.div.l373">Caeptum rumpat iter sinuosa uorago cauernae</l>
            <l n="text.body.div.l374">Abscissae in partes geminas telluris hiatus,</l>
            <l n="text.body.div.l375">Impauidus non sistit equum, sed uoce minaci</l>
            <l n="text.body.div.l376">Increpitat cunctantem, et per discrimen apertum</l>
            <l n="text.body.div.l377">Urget in adversum latus, horrendumque patentem,</l>
            <l n="text.body.div.l378">Iamque uoraturam transmittit praepete fossam</l>
            <l n="text.body.div.l379">Quadrupedis saltu, mortemque euadit, et hostem:</l>
            <l n="text.body.div.l380">Non aliter, postquam hinc uitam, hinc trepidare pudorem</l>
            <l n="text.body.div.l381">Obsessus uidit iuuenis, dulcedine uitae</l>
            <l n="text.body.div.l382">Post habita niueo, quod alebat corde, ligustro,</l>
            <l n="text.body.div.l383">Expedit effugium saltu, et sine uulnere uictor</l>
            <l n="text.body.div.l384">Immortale refert geminato ex hoste trophaeum.</l>
            <l n="text.body.div.l385">I nunc tolle fugam fraus inuida, claude pudorem;</l>
            <l n="text.body.div.l386">Inueniet per aperta uiam discrimina mortis,</l>
            <l n="text.body.div.l387">Aëra per uacuum fugiet. Dabit ardor honesti</l>
            <l n="text.body.div.l388">Pennas, cui <sic n="text.body.div.l388.sic">nichil</sic> est nisi culpae infamia, clausum.</l>
            <l n="text.body.div.l389">At tibi macte animis puber pro talibus ausis,</l>
            <l n="text.body.div.l390">Pro uirtute noua, si mens praesaga futuri est</l>
            <l n="text.body.div.l391">Vatibus, aeternam <sic n="text.body.div.l391.sic">Phebi</sic> de fronde <choice n="text.body.div.l391.choice">
                  <orig n="text.body.div.l391.choice.orig" resp="scriba"> coronam</orig>
                  <corr n="text.body.div.l391.choice.corr" resp="scriba"> corollam</corr>
               </choice>,</l>
            <milestone n="text.body.div.milestone17" unit="page"/>
            <l n="text.body.div.l392">Augustae mox tergeminum diadema tiarae</l>
            <l n="text.body.div.l393">Sidera portendunt. Nascentur mellea terris</l>
            <l n="text.body.div.l394">Saecula, cum summo <sic n="text.body.div.l394.sic">uaticani</sic> uertice triplex,</l>
            <l n="text.body.div.l395">Mellificabit apis. Neve unquam gloria magni</l>
            <l n="text.body.div.l396">Deficiat generis, uiuasque in stirpe, superstes,</l>
            <l n="text.body.div.l397">Post tua purpurei regnabunt fata nepotes,</l>
            <l n="text.body.div.l398">Virgineique iterum reuocabunt tempora mellis.</l>
            <l n="text.body.div.l399">Sic pia magnanimum compensant astra pudorem</l>
         </div>
         <closer n="text.body.closer">
            <del n="text.body.closer.del">Superest secunda pars primi libri</del>
         </closer>
      </body>
   </text>
</TEI>